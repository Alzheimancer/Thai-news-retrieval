{
  "id": 569128,
  "title": "เรื่องน่ารู้ : เต่าร้าง | เดลินิวส์",
  "description": "เต่าร้างเป็นพรรณไม้ประเภทปาล์ม มีลักษณะเกลี้ยงเป็นสีเขียวถึงสีเทาอมเขียว  ชาวไทยชนเผ่าบางพื้นที่นิยมนำผลแก่มาตำพอกแผล  ทำให้แผลแห้งและตกสะเก็ดไวยิ่งขึ้น รวมทั้งช่วยป้องกันบาดทะยักด้วย.",
  "keywords": "เต่าร้าง เป็นพรรณไม้ประเภทปาล์ม  ชาวไทยชนเผ่านิยมนำผลแก่มาตำพอกแผล  ทำให้แผลแห้งและตกสะเก็ดไวยิ่งขึ้น ช่วยป้องกันบาดทะยักด้วย.,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "agriculture",
  "content": "     เต่าร้างเป็นพรรณไม้ประเภทปาล์ม แตกกอมีความสูงได้ประมาณ 5-10 เมตร ลำต้นตั้งตรง ไม่แตกกิ่ง มีลักษณะเกลี้ยงเป็นสีเขียวถึงสีเทาอมเขียว เป็นปาล์มที่มีอายุสั้น หลังออกดอกเป็นผลแล้วต้นจะค่อย ๆ ตายไป ขยายพันธุ์ด้วยการเพาะเมล็ดและแยกกอ เป็นไม้กลางแจ้ง ชอบดินร่วนปนทรายที่มีการระบายน้ำดี พบได้ตั้งแต่อินเดีย เมียนมา หมู่เกาะอันดามัน อินโดนีเซีย ภูมิภาคอินโดจีน มาเลเซีย และทางตอนใต้ของจีน ส่วนในประเทศไทยพบขึ้นกระจายอยู่ทั่วทุกภาคของประเทศ ชาวไทยชนเผ่าบางพื้นที่นิยมนำผลแก่มาตำพอกแผล ช่วยในการสมานแผล ทำให้แผลแห้งและตกสะเก็ดไวยิ่งขึ้น รวมทั้งช่วยป้องกันบาดทะยักอีกด้วย.  ",
  "url": "https://www.dailynews.co.th/agriculture/569128",
  "date": "2017-06-03T22:04:04.306Z"
}