{
  "id": 572651,
  "title": "เรื่องน่ารู้ : มะม่วง | เดลินิวส์",
  "description": "มะม่วง นิยมนำมารับประทานเป็นผลไม้สดทั้งดิบและสุก เช่น มะม่วงกวน มะม่วงแก้ว มะม่วงแช่อิ่ม มะม่วงน้ำปลาหวาน ข้าวเหนียวมะม่วง  ส่วนยอดอ่อนหรือผลอ่อนก็นำมาทำอาหารแทนผักได้ ในทางสมุนไพรไทยเป็นผลไม้ที่ช่วยแก้อาการวิงเวียนศีรษะ คลื่นไส้อาเจียน",
  "keywords": "มะม่วง  นิยมนำมารับประทาน  มะม่วงกวน  มะม่วงแก้ว มะม่วงแช่อิ่ม  มะม่วงน้ำปลาหวาน ข้าวเหนียวมะม่วง  ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "agriculture",
  "content": "    มะม่วงเป็นไม้ยืนต้นมีต้นกำเนิดในประเทศอินเดีย และถือเป็นผลไม้ประจำชาติของประเทศอินเดีย ในประเทศไทยจัดเป็นผลไม้เศรษฐกิจซึ่งส่งออกเป็นอันดับ 3 ของโลก เป็นผลไม้ที่นิยมนำมารับประทานเป็นผลไม้สดทั้งดิบและสุก หรือทำอาหารว่าง ต่าง ๆ เช่น มะม่วงกวน มะม่วงแก้ว มะม่วงแช่อิ่ม มะม่วงน้ำปลาหวาน ข้าวเหนียวมะม่วง พายมะม่วง และนำประกอบอาหาร เช่น ใส่น้ำพริก ยำ ส้มตำ ส่วนยอดอ่อนหรือผลอ่อนก็นำมาทำอาหารแทนผักได้ ในทางสมุนไพรไทยเป็นผลไม้ที่ช่วยแก้อาการวิงเวียนศีรษะ คลื่นไส้อาเจียน และช่วยแก้อาการกระหายน้ำ ด้วยการรับประทานผลสดที่แก่จัด เป็นต้น.  ",
  "url": "https://www.dailynews.co.th/agriculture/572651",
  "date": "2017-06-03T22:26:19.515Z"
}