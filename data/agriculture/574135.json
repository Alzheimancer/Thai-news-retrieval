{
  "id": 574135,
  "title": "เรื่องน่ารู้ : ตะลิงปลิง | เดลินิวส์",
  "description": "ตะลิงปลิง มีถิ่นกำเนิดในบราซิล ในทางสมุนไพรไทยผลใช้ผสมกับพริกไทย นำมารับประทานจะช่วยขับเหงื่อได้ (ผล) ",
  "keywords": "ตะลิงปลิง มีถิ่นกำเนิดในบราซิล  ในทางสมุนไพรไทย ผลใช้ผสมกับพริกไทย นำมารับประทานจะช่วยขับเหงื่อได้ (ผล) ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "agriculture",
  "content": "     ตะลิงปลิงมีถิ่นกำเนิดในแถบชายฝั่งทะเลของบราซิล เป็นไม้ผลที่นิยมปลูกทั่วไป เป็นพืชร่วมวงศ์กับมะเฟือง แต่จะแตกต่างกันที่ขนาดของผล โดยผลมะเฟืองจะมีขนาดใหญ่กว่าเป็นพืชในเขตร้อนและเป็นไม้ผลยืนต้นขนาดเล็ก สูงประมาณ 5-15 เมตร ในทางสมุนไพรไทยผลใช้ผสมกับพริกไทย นำมารับประทานจะช่วยขับเหงื่อได้ (ผล) ส่วนในประเทศฟิลิปปินส์จะใช้ใบพอกรักษาคางทูม และงานวิจัยในประเทศฟิลิปปินส์ยังชี้ด้วยว่าน้ำคั้นจากผลตะลิงปลิงมีฤทธิ์ในการคุมกำเนิด โดยได้ทดลองกับสุกรและหนู พบว่าร้อยละ 60 ของหนูทดลองหลังผสมพันธุ์แล้วไม่ติดลูก โดยเชื่อว่า สเตอรอยด์ไกลโคไซด์และกรดออกซาลิกในน้ำคั้นมีส่วนในการออกฤทธิ์คุมกำเนิด.  ",
  "url": "https://www.dailynews.co.th/agriculture/574135",
  "date": "2017-06-03T18:33:19.024Z"
}