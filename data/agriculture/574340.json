{
  "id": 574340,
  "title": "เรื่องน่ารู้ : ดอกดาหลา | เดลินิวส์",
  "description": "ดาหลา เป็นพืชในวงศ์เช่นเดียวกับขิงและข่า มีสีชมพูถึงแดงเข้ม  มีสรรพคุณช่วยขับลมและแก้ท้องอืดท้องเฟ้อ เนื่องจากมีรสเผ็ดร้อน ผู้แพ้ ขิง ข่า ไพล ควรระมัดระวังในการรับประทาน.",
  "keywords": "ดอกดาหลา มีสีชมพูถึงแดงเข้ม มีสรรพคุณ ช่วยขับลม แก้ท้องอืดท้องเฟ้อ เนื่องจากมีรสเผ็ดร้อน ผู้มีประวัติแพ้ ขิง ข่า ไพล ระมัดระวังในการรับประทาน.,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "agriculture",
  "content": "     ดาหลาเป็นพืชในวงศ์เช่นเดียวกับขิงและข่า เป็นไม้ล้มลุก มีลำต้นเป็นเหง้าอยู่ใต้ดิน ลำต้นเหนือดินเป็นกาบใบที่โอบซ้อนกันแน่นเช่นเดียวกับพืชจำพวกกล้วย ใบเป็นรูปหอกยาวเรียว ปลายใบแหลม สีเขียวเข้ม ดอกออกเป็นช่อ แทงก้านดอกจากเหง้าใต้ดิน กลีบประดับซ้อนกันหลายชั้น มีสีชมพูถึงแดงเข้ม ในทางสมุนไพรมีสรรพคุณในการช่วยขับลมและแก้ท้องอืดท้องเฟ้อได้ เนื่องจากมีรสเผ็ดร้อน อีกทั้งยังใช้แก้โรคลมพิษและโรคผิวหนังได้อีกด้วย รับประทานในรูปแบบของอาหารก็มีความปลอดภัยสูง แต่สำหรับผู้ที่มีประวัติการแพ้ ขิง ข่า ไพล ควรเพิ่มความระมัดระวังในการรับประทาน.",
  "url": "https://www.dailynews.co.th/agriculture/574340",
  "date": "2017-06-03T18:32:56.758Z"
}