{
  "id": 577010,
  "title": "เรื่องน่ารู้ : กระท้อน | เดลินิวส์",
  "description": "กระท้อน  มีถิ่นกำเนิดแถวอินโดจีนและมาเลเซียตะวันตก ก่อนแพร่ขยายไปในอินเดีย อินโดนีเซีย  ฟิลิปปินส์ และไทย  เป็นผลไม้ที่มีธาตุโพแทสเซียมสูง  ไม่เหมาะสำหรับผู้ที่ป่วยเป็นโรคไต  ประโยชน์ทางสมุนไพรป้องกันฟันผุ ",
  "keywords": "กระท้อน เป็นผลไม้ที่มีธาตุโพแทสเซียมสูง ไม่เหมาะสำหรับผู้ที่ป่วยเป็นโรคไต  ประโยชน์ทางสมุนไพรป้องกันฟันผุ ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "agriculture",
  "content": "       กระท้อน มีถิ่นกำเนิดแถวอินโดจีนและมาเลเซียตะวันตก ก่อนจะแพร่ขยายไปในอินเดีย อินโดนีเซีย มอริเชียส ฟิลิปปินส์ และไทยจนกลายเป็นพืชท้องถิ่นของแต่ละประเทศไป เป็นไม้ยืนต้น สูงประมาณ 15-30 เมตร เปลือกต้นเป็นสีเทา นับเป็นผลไม้ที่มีธาตุโพแทสเซียมสูง จึงไม่ค่อยเหมาะสำหรับผู้ที่ป่วยเป็นโรคไต เพราะผู้ป่วยบางรายอาจจะมีภาวะโพแทสเซียมสูงอยู่แล้ว ส่วนคนไทยในอดีตนิยมนำมาใช้ประโยชน์ทางสมุนไพรเพื่อป้องกันฟันผุ เพราะการกินกระท้อนจะช่วยเพิ่มการหลั่งของน้ำลาย ซึ่งน้ำลายมีฤทธิ์ในการยับยั้งเชื้อแบคทีเรียที่อยู่ในช่องปาก และขจัดเชื้อแบคทีเรียต่าง ๆ ที่เป็นสาเหตุทำให้เกิดฟันผุ.",
  "url": "https://www.dailynews.co.th/agriculture/577010",
  "date": "2017-06-03T17:29:15.439Z"
}