{
  "id": 577880,
  "title": "เรื่องน่ารู้ : มะเขือม่วงเล็ก | เดลินิวส์",
  "description": "มะเขือม่วงเล็ก  นิยมนำมากินเป็นผักสดหรือผักต้มกินกับน้ำพริก  ในทางสมุนไพรไทยดอกสดหรือดอกแห้ง นำมาเผาให้เป็นเถ้า บดให้ละเอียด ใช้เป็นยาแก้ปวดฟัน ",
  "keywords": "มะเขือม่วงเล็ก  ในทางสมุนไพรไทยดอกสดหรือดอกแห้ง นำมาเผาให้เป็นเถ้า แล้วบดให้ละเอียด ใช้เป็นยาแก้ปวดฟัน ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "agriculture",
  "content": "    มะเขือม่วงเล็ก เป็นพืชล้มลุกหรือไม้พุ่มที่มีความสูงประมาณ 1-1.5 เมตร ลำต้นมีขนนุ่มปกคลุมอยู่ทั่วไปและอาจมีหนามเล็ก ๆ แต่ไม่มากนัก ออกดอกและผลได้ตลอดทั้งปี ขยายพันธุ์ด้วยเมล็ด ผลทรงยาวป้อม มีความยาวประมาณ 4 นิ้ว สีม่วงอ่อนปนลายเขียวขาว เนื้อในนุ่ม กินดิบมีรสขมเล็กน้อย เมื่อสุกจะมีรสหวาน นิยมนำมากินเป็นผักสดหรือผักต้มกินกับน้ำพริกและเครื่องจิ้มต่าง ๆ ในทางสมุนไพรไทยดอกสดหรือดอกแห้ง นำมาเผาให้เป็นเถ้า แล้วบดให้ละเอียด ใช้เป็นยาแก้ปวดฟัน ส่วนผลแห้งมีสรรพคุณเป็นยาขับเสมหะ ขณะที่ผลสดคนไทยบางพื้นที่เมื่อก่อนนิยมนำมาใช้เป็นยาพอกบริเวณที่เป็นแผลอักเสบ ฝีหนอง หรือโรคผิวหนังเรื้อรังและผดผื่นคัน เป็นต้น.  ",
  "url": "https://www.dailynews.co.th/agriculture/577880",
  "date": "2017-06-06T02:00:58.242Z"
}