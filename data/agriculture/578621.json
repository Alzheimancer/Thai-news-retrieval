{
  "id": 578621,
  "title": "เรื่องน่ารู้ : มดแดง | เดลินิวส์",
  "description": "มดแดงลำตัวจะแบ่งเป็น 3 ส่วน คือ ส่วนหัว ส่วนอก และส่วนท้อง  ใช้เป็นอาหารได้จากไข่และตัวมดแดงซึ่งมีกรดมดให้รสเปรี้ยว คนไทยเมื่อก่อนบางพื้นที่จะนำมาใช้แทนมะนาวหรือน้ำส้มสายชู บางแห่งก็ใช้เป็นยาสูดดมแก้เป็นลม แก้หวัด หน้ามืด ตาลาย วิงเวียนศีรษะ ",
  "keywords": "มดแดงลำตัวจะแบ่งเป็น 3 ส่วน คือ ส่วนหัว ส่วนอก และส่วนท้อง  คนไทยเมื่อก่อนบางพื้นที่จะนำมาใช้แทนมะนาวหรือน้ำส้มสายชู บางแห่งก็ใช้เป็นยาสูดดมแก้เป็นลม แก้หวัด หน้ามืด ตาลาย ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "agriculture",
  "content": "   มดแดงลำตัวจะแบ่งเป็น 3 ส่วน คือ ส่วนหัว ส่วนอก และส่วนท้อง แต่ที่พิเศษแตกต่างไปจากแมลงกลุ่มอื่นเพิ่มขึ้นมาก็คือ มีเอว ลำตัวสีแดง แบ่งเป็นข้อปล้อง มีหนวด 1 คู่ ใช้เป็นอาหารได้จากไข่และตัวมดแดงซึ่งมีกรดมดให้รสเปรี้ยว คนไทยเมื่อก่อนบางพื้นที่จะนำมาใช้แทนมะนาวหรือน้ำส้มสายชู บางแห่งก็ใช้เป็นยาสูดดมแก้เป็นลม แก้หวัด หน้ามืด ตาลาย วิงเวียนศีรษะ หรือใช้ลบรอยไฝโดยใช้ตัวมดแดงกัดตรงไฝและให้มดแดงเยี่ยวใส่ ไฝจะบวมและเปื่อยละลายหลุดไปด้วยฤทธิ์ของกรดมดแดง ในทางธรรมชาติสามารถใช้กำจัดศัตรูพืชประเภทเพลี้ย หนอนและแมลงอื่น ๆ ได้ โดยมดแดงจะกินศัตรูพืชเหล่านั้น.  ",
  "url": "https://www.dailynews.co.th/agriculture/578621",
  "date": "2017-06-09T02:00:50.980Z"
}