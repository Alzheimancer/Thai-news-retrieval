{
  "id": 574162,
  "title": "การจราจรช่วงสายคลี่คลาย รถมากแต่เคลื่อนตัวได้ | เดลินิวส์",
  "description": "บก.02แจ้งสภาพการจราจรช่วงสายคลี่คลาย รถมากแต่เคลื่อนตัวได้",
  "keywords": "การจราจร บก.02 ฝนตก,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "เมื่อเวลา 10.15 น. ศูนย์ควบคุมและสั่งการจราจร(บก.02) แจ้งว่า สภาพการจราจรในพื้นที่กรุงเมพมหานครขณะนี้เริ่มคลี่คลายมากขึ้นกว่าช่วงเช้าที่ผ่านมา โดยในถนนสานหลักที่มุ่งหน้าเข้ากรุงเทพมหานครชั้นในเคลื่อนตัวได้ดีขึ้น โดยเฉพาะโซนตะวันออกช่วงถนนศรีนครินทร์ ถนนพัฒนาการ ถนนพระราม 9 สามารถเคลื่อนตัวเข้าสู่พื้นที่กรุงเทพฯชั้นได้มากยิ่งขึ้น ขณะที่ด้านถนนวิภาวดีรังสิต ขาเข้าปริมาณรถมากเคลื่อนตัวได้ชะลอตัวช่วงเข้าห้าแยกลาดพร้าว  ด้านถนนลาดพร้าวขาเข้าช่วงแยกโชคชัย4 มุ่งหน้าห้าแยกลาดพร้าวรถเคลื่อนตัวได้ดี ส่วนเส้นทางในพื้นที่ชั้นในพบปริมาณรถมากแต่ไม่มีปัญหาสะสมของปริมาณรถยังเคลื่อนตัวได้ตามจังหวะสัญญาณไฟแดง  ขณะที่การจราจรบริเวณหน้าโรงเรียนหลังจากที่โรงเรียนเข้าเรียบร้อยแล้ว การจราจรก็คล่องตัวมากยิ่งขึ้น ส่วนจุดน้ำท่วมขังในพื้นที่ต่างๆขณะนี้น้ำลดลงและแห้งเป็นปกติแล้ว.",
  "url": "https://www.dailynews.co.th/bangkok/574162",
  "date": "2017-06-03T22:03:06.222Z"
}