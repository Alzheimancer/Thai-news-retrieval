{
  "id": 574175,
  "title": "เผยพื้นที่อุบัติเหตุ\"ซิ่ง\"มากสุดเร่งหาทางลดความเร็วในชุมชน | เดลินิวส์",
  "description": "เผยพื้นที่อุบัติเหตุ”ซิ่ง”มากสุดเร่งหาทางลดความเร็วในชุมชน",
  "keywords": "ขับรถเร็ว ลดอุบัติเหตุ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": " รายงานข่าวแจ้งว่ามูลนิธิป้องกันอุบัติภัยแห่งเอเชีย(AIPFoundation)และภาคีเครือข่ายภาคประชาสังคมและนักวิชาการกว่า30 คน ร่วมกันจัดเวที  เสวนาเรื่อง“ช้าลงหน่อย...ชีวิตปลอดภัยเวทีชี้ทางออกหาทางแก้การขับขี่ด้วยความเร็วที่เหมาะสมในเขตชุมชนเมือง” ในวันที่18 พ.ค.นี้เพื่อให้เกิดการแลกเปลี่ยนพูดคุยถึงปัญหาที่เกิดขึ้นในเรื่องความเร็วในเมืองกับเครือข่ายภาคประชาสังคมทั้งนี้จากสถิติอุบัติเหตุบนทางหลวงของประเทศไทยระหว่างปีพ.ศ.2544 - พ.ศ.2556พบว่าการขับขี่ด้วยความเร็วที่ไม่เหมาะสมเป็นสาเหตุของจำนวนอุบัติเหตุถึงร้อยละ77ของจำนวนอุบัติเหตุบนทางหลวงทั้งหมดทั้งนี้ในกรุงเทพฯที่ถูกมองว่าเป็นพื้นที่ที่ใช้ความเร็วได้ต่ำเพราะมีปริมาณยานพาหนะที่หนาแน่นนั้น ในข้อเท็จจริงจากรายงานจำนวนคดีอุบัติเหตุจราจรทางบกกองบัญชาการตำรวจนครบาลระหว่างปี พ.ศ.2556 - พ.ศ.2559 กว่า50,000คดีพบว่าจำนวนคดีอุบัติเหตุจราจรที่เกิดจากการขับรถเร็วเกินอัตราที่กฎหมายกำหนดมีจำนวนทั้งสิ้น4,424รายสูงกว่าคดีที่เกี่ยวข้องกับการเมาสุราถึงร้อยละ66ทั้งนี้พื้นที่ที่มีจำนวนคดีอุบัติเหตุที่เกี่ยวข้องกับการขับรถเร็วสูงสุดนั้นคือพื้นที่นครบาล 2หรือย่านสุทธิสารบางซื่อ เตาปูน ดอนเมืองบางเขน สายไหม เป็นต้นซึ่งเป็นพื้นที่ที่มีชุมชนหนาแน่น และยานพาหนะในปริมาณมากรถยนต์นั่ง 41%รถจักรยานยนต์34%และรถบรรทุกขนาดเล็ก(ปิกอัพ) 8%  เป็นยานพาหนะที่เกิดอุบัติเหตุสูงสุด",
  "url": "https://www.dailynews.co.th/bangkok/574175",
  "date": "2017-06-03T22:02:54.406Z"
}