{
  "id": 574389,
  "title": "\u0027แจ้งวัฒนะ-ดอนเมือง\u0027มีน้ำขัง-รถชะลอเบี่ยงออกเลนขวา | เดลินิวส์",
  "description": "ถนนแจ้งวัฒนะ ช่วงแยกเมืองทองธานี มีน้ำขังบริเวณเลนซ้าย รถต้องเบี่ยงออกเลนขวาจนชะลอตัว ขณะที่สนามบินดอนเมืองก็วุ่น ฝนกระหน่ำหนักท่วมลานจอด ผู้โดยสารต้องรอเคลียร์สนามบินนานกว่าจะลงจากเครื่องได้ รวมทั้งต้องรอรับกระเป๋าเช่นกัน",
  "keywords": "น้ำขัง, แจ้งวัฒนะ, สนามบินดอนเมือง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "เมื่อวันที่ 17 พ.ค. ศูนย์วิทยุ จส.100 รายงานว่า หลังจากที่มีสายฝนตกโปรยปรายลงมาตลอดทั้งวัน หนักบ้างเบาบ้างแล้วแต่พื้นที่ แม้ว่าจะเข้าสู่ช่วงเที่ยงวันแล้วก็ตาม แต่ีก็ส่งผลให้ถนนหลานเส้นทางมีน้ำท่วมขังจนการจราจรต้องชะลอตัวและติดขัด อาทิเช่นถนนแจ้งวัฒนะ ช่วงทางลงจากทางด่วน มุ่งหน้าแยกเมืองทองธานี มีน้ำท่วมขังบริเวณช่องทางการจราจรฝั่งริมฟุตปาธ ทำให้รถที่สัญจรต้องเบี่ยงออกเลนขวา เนื่องจากน้ำขังไม่สูงนัก เช่นเดียวกับที่สนามบินดอนเมือง หลังฝนกระหน่ำลงมาอย่างหนัก แม้ว่าจะมีน้ำท่วมขังแต่เจ้าหน้าที่ก็เร่งระบายอย่างรวดเร็ว แต่ก็ทำให้เครื่องบินที่ร่อนลงมาจอดแล้ว ไม่สามารถเปิดประตูให้ผู้โดยสารลงจากเครื่องได้ จนกว่าจะเร่งระบายน้ำออกจากลานจอดเรียบร้อย ส่งผลให้ต้องรออยู่บนเครื่องนานถึง 30 - 35 นาที.  ",
  "url": "https://www.dailynews.co.th/bangkok/574389",
  "date": "2017-06-03T22:08:38.306Z"
}