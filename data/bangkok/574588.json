{
  "id": 574588,
  "title": "ทางลัดย่านดินแดงออกวิภาวดีฯเปิด17มิ.ย. | เดลินิวส์",
  "description": "ทางลัดย่านดินแดงออกวิภาวดีฯเปิด17มิ.ย.",
  "keywords": "ทางลัด กทม.2 ดินแดง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "               นายจักกพันธุ์ผิวงาม รองผู้ว่าราชการกรุงเทพมหานคร(กทม.)กล่าวว่า ขณะนี้ความคืบหน้าการปรับปรุงถนนโดยรอบศาลาว่าการกทม.แห่งที่สองเพื่อรองรับปริมาณการจราจรที่จะเพิ่มมากขึ้นในอนาคตนั้นกทม.อยู่ระหว่างเร่งดำเนินการ3ถนนโดยรอบคือถนนวิภาวดีรังสิต มีการขยายถนนระยะทาง453เมตรเพิ่มเติมอีก 3ช่องจราจรพร้อมทำทางเท้าให้ประชาชนเดินสัญจรถนนมิตรไมตรี2เป็นถนนที่ยาวเชื่อมต่อออกสู่ถนนวิภาวดีรังสิตได้ระยะทางยาวประมาณ 448เมตรถนนมิตรไมตรี3ระยะทางยาว345เมตรเชื่อมต่อออกสู่ถนนประชาสงเคราะห์ได้โดยกทม.ใช้งบประมาณในการปรับปรุงก่อสร้างถนนดังกล่าวรวม141.8ล้านบาทขณะนี้อยู่ระหว่างการก่อสร้างเสร็จสิ้นไปแล้วกว่า90เปอร์เซ็นต์เหลือเพียงงานขีดสีตีเส้นทำเกาะกลางถนน ทางเท้าและปรับปรุงภูมิทัศน์ของพื้นที่โดยถนนดังกล่าวกทม.ยังไม่เปิดใช้งานและมีการนำแท่งแบร์ริเออร์ไปปิดกั้นไว้บางส่วนซึ่งต้องขอความร่วมมือประชาชนอย่างฝ่าฝืนเข้าใช้งานเนื่องจากไม่มีการติดตั้งสัญญาณจราจรใดๆอาจก่อให้เกิดอุบัติเหตุขึ้นได้โดยกทม.จะเร่งการปรับปรุงถนนให้ปลอดภัยพร้อมใช้งานซึ่งตามกำหนด ในวันที่17มิ.ย.นี้จะเสร็จสมบูรณ์และเปิดใช้อย่างเป็นทางการ.",
  "url": "https://www.dailynews.co.th/bangkok/574588",
  "date": "2017-06-03T22:08:27.714Z"
}