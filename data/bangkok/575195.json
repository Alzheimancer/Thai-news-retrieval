{
  "id": 575195,
  "title": "สำนักงานเขตจตุจักรรับสมัคร ลูกจ้างชั่วคราว42อัตรา | เดลินิวส์",
  "description": "สำนักงานเขตจตุจักรเปิดรับสมัครและคัดเลือกบุคคลเข้าเป็นลูกจ้างชั่วคราวกรุงเทพมหานคร จำนวน 42 อัตรา ตั้งแต่วันที่ 22-31 พ.ค. 2560\r\n",
  "keywords": "รับสมัครงาน เขตจตุจักร พนักงานเก็บขยะ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "นายเชาวฤทธิ์ ทรงนวรัตน์ ผู้อำนวยการเขตจตุจักร กล่าวว่า สำนักงานเขตจตุจักรเปิดรับสมัครและคัดเลือกบุคคลเข้าเป็นลูกจ้างชั่วคราวกรุงเทพมหานคร จำนวน 42 อัตรา ตั้งแต่วันที่ 22-31 พ.ค. 2560 ประกอบด้วย 1. ตำแหน่งพนักงานทั่วไป (เก็บขนมูลฝอย) จำนวน 32 อัตรา 2. ตำแหน่งคนสวน จำนวน 5 อัตรา 3. ตำแหน่งพนักงานทั่วไป (ประจำเรือเก็บขนมูลฝอย) จำนวน 2 อัตรา 4. ตำแหน่งพนักงานขับเครื่องจักรกลขนาดเบา (รถยกกระเช้า) จำนวน 1 อัตรา 5. ตำแหน่งนายท่า จำนวน 1 อัตรา และ 6. ตำแหน่งพนักงานทั่วไป (ระบายน้ำ) จำนวน 1 อัตราโดยต้อง เป็นผู้มีสัญชาติไทย อายุไม่ต่ำกว่า 18 ปีบริบูรณ์ ไม่จำกัดวุฒิการศึกษา มีที่อยู่ปัจจุบันในท้องที่เขตจตุจักร หรือเขตใกล้เคียงหรือสถานที่ที่สามารถเดินทางไปปฏิบัติงานได้สะดวก และต้องไม่เป็นผู้มีร่างกายทุพพลภาพจนไม่สามารถปฏิบัติหน้าที่ได้ หรือเป็นผู้ไร้ความสามารถ และไม่เป็นผู้ที่อยู่ระหว่างพักราชการ ถูกสั่งให้ออกจากราชการไว้ก่อน สามารถขอและยื่นใบสมัครด้วยตนเอง พร้อมเอกสารการสมัคร ประกอบด้วย รูปถ่ายหน้าตรง ทะเบียนบ้าน บัตรประชาชน หลักฐานการศึกษา ใบรับรองแพทย์ ใบขับขี่และหลักฐานอื่นที่เกี่ยวข้อง สนใจสอบถาม 02-513-9713 ในวันและเวลาราชการ.",
  "url": "https://www.dailynews.co.th/bangkok/575195",
  "date": "2017-06-03T22:14:06.646Z"
}