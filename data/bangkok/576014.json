{
  "id": 576014,
  "title": "\"รัชดา-ลาดพร้าว\"ท่วมยาว เจ้าหน้าที่เร่งระบายต่อเนื่อง | เดลินิวส์",
  "description": "\u0027คนกรุง\u0027 นอนสบายฝนตกกลางคืน ตื่นเช้ามาอ่วมกันถ้วนหน้า น้ำยังท่วมขังรอการระบายหลายจุด ตกบ่ายยังวิกฤติไม่เลิก ชี้จราจรเส้นรัชดา-ลาดพร้าวติดหนักเพราะน้ำท่วมขังสูง ขณะที่กทม.เร่งระบายต่อเนื่องแล้ว ",
  "keywords": "รัชดา,ลาดพร้าว,ท่วมไปยาว,เจ้าหน้าที่,เร่งระบายต่อเนื่อง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "จากกรณีฝนที่ตกลงมาอย่างหนักตั้งแต่ช่วงคืนวันที่ 23 พ.ค. มาจนถึงเช้าวันที่ 24 พ.ค. ส่งผลให้เกิดน้ำท่วมขังรอการระบายหลายจุด ในพื้นที่ต่าง ๆ ของกทม. ภาพรวมของการจราจรเคลื่อนตัวได้ช้าและติดขัดมาโดยตลอด อย่างไรก็ตามทาง พล.ต.อ.อัศวิน ขวัญเมือง ผู้ว่ากทม. ได้ลงพื้นที่สั่งการให้ระบายน้ำอย่างต่อเนื่อง เพื่อคลี่คลายสถานการณ์โดยเร็วตามที่ได้เสนอข่าวไปแล้วนั้น ความคืบหน้าเมื่อวันที่ 24 พ.ค. ผู้สื่อข่าวรายงานว่า ในช่วงบ่ายที่ผ่านมา น้ำบนถนนรัชดาภิเษก โดยเฉพาะสี่แยกลาดพร้าวตัดถนนรัชดา ยังคงมีน้ำท่วมสูงอยู่แต่ก็ลดระดับลงไปมาก จักรยานยนต์และรถยนต์สามารถผ่านไปแล้ว ซึ่งต้องชะลอความเร็วและระมัดระวังในการขับขี่ ทำให้รถยังคงติดขัดทั้งเส้นรัชดาขาเข้าตั้งแต่ 4 แยกรัชโยธินไปโดยตลอด ขณะที่ปากทางลาดพร้าวน้ำยังคงท่วมสูงระดับฟุตปาธ เช่นเดียวกับซอยลาดพร้าว 27 มีน้ำท่วมรอการระบายตั้งแต่ทางเข้าปากซอย ส่งผลให้การจราจรเคลื่อนตัวไปได้ช้า ขอบคุณภาพและข้อมูลจาก จส.100 , ผู้ใช้ทวิตเตอร์ แก้มป่อง‏ @Bua_GammPoNg และ Raphiphat Namnaphol‏ @phikokkae  ",
  "url": "https://www.dailynews.co.th/bangkok/576014",
  "date": "2017-06-03T18:24:30.469Z"
}