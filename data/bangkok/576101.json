{
  "id": 576101,
  "title": "เจ้าหน้าที่สูบน้ำกทม.เขตลาดพร้าวหัวใจวายเสียชีวิตขณะปฎิบัติหน้าที่ | เดลินิวส์",
  "description": "เจ้าหน้าที่สูบน้ำกทม.เขตลาดพร้าวหัวใจวายเสียชีวิตขณะปฎิบัติหน้าที่",
  "keywords": "ระบายน้ำ เจ้าหน้าที่ สูบน้ำ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "รายงานข่าวแจ้งว่า ในการปฎิบัติหน้าที่เร่งระบายน้ำในพื้นที่ของกรุงเทพมหานคร เมื่อช่วงบ่ายที่ผ่านมา นายณรงค์ บำรุงสิน อายุ 57 ปี ลูกจ้างประจำ ระบายน้ำฝ่ายโยธาของเขตลาดพร้าว ได้เกิดอาการหัวใจวายและเสียชีวิตขณะปฎิบัติหน้าที่เฝ้าเครื่องสูบน้ำในซอยนาคนิวาส 40 แขวงลาดพร้าว เขตลาดพร้าว โดยพล.ต.อ.อัศวิน ขวัญเมือง ผู้ว่าฯกทม. ได้แสดงความเสียใจกับครอบครัวของนายณรงค์ โดยทางกทม.จะดูแลครอบครัวของผู้เสียชีวิตเป็นอย่างดีต่อไป ทั้งนี้พล.ต.อ.อัศวิน ขวัญเมืองผู้ว่าฯกทม. ได้โพสในเฟสบุคส่วนตัว แจ้งขออภัยพี่น้องประชาชนในความไม่สะดวกสำหรับการเดินทางสัญจรในเช้าวันนี้ เนื่องจากปริมาณฝนในหลายพื้นที่มากเกินกำลังของกทม.ในการระบายน้ำถึง เกือบ 2 เท่า แต่กทม.ก็ได้เร่งระบายกันอย่างเต็มที่ตลอด ตั้งแต่เมื่อคืนจนถึงขณะนี้ ซึ่งหลายพื้นที่น้ำก็แห้งเกือบหมดแล้ว ยังเหลือบางซอยที่ยังมีน้ำท่วมขังอยู่ เพราะขณะนี้ปริมาณน้ำในลำคลองเพิ่มสูงขึ้นมาก กทม.กำลังเร่งสูบน้ำลงสู่แม่น้ำเจ้าพระ ผมกับจนท.ทุกคนจะพยายามเร่งแก้ปัญหาโดยเร็วที่สุด และในช่วงวันสองวันนี้จะมีฝนตกหนักอีก ซึ่งกรมอุตุฯได้คาดการณ์ว่าปริมาณน้ำฝนจะไม่น้อยไปกว่าค่ำคืนที่ผ่านมาจึงขอให้ยกของขึ้นที่สูง เตรียมรับมือไว้ก่อน.  ",
  "url": "https://www.dailynews.co.th/bangkok/576101",
  "date": "2017-06-03T18:24:32.985Z"
}