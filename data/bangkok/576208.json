{
  "id": 576208,
  "title": "ปลายเดือนนี้เปิดใช้ซอยประชาอุทิศ76 เร็วกว่าแผน1เดือน | เดลินิวส์",
  "description": "ปลายเดือนนี้เปิดใช้ซอยประชาอุทิศ76 ปรับปรุงเสร็จพร้อมเพิ่มระบบระบายน้ำ\r\n",
  "keywords": "เปิดใช้ถนน ซอยประชาอุทิศ เขตทุ่งครุ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "เมื่อวันที่26พ.ค.60 นายพลเฉลิม ศรมณี ผู้อำนวยการเขตทุ่งครุ เปิดเผยว่า เมื่อช่วงต้นสัปดาห์ได้ลงพื้นที่พร้อมคณะผู้บริหารเขตและ เจ้าหน้าที่ที่เกี่ยวข้อง ตรวจการก่อสร้างปรับปรุงถนนในซอยประชาอุทิศ 76ซึ่งเขตได้รับงบประมาณ ในการก่อสร้างเพื่อบรรเทาความเดือดร้อนในการเดินทางสัญจรของประชาชนภายในซอยซึ่งเดิมสภาพถนนขรุขระและมีปัญหาน้ำท่วมขังเป็นประจำ โดยการปรับปรุงครั้งนี้ได้ก่อสร้างใหม่หมดตลอดสายรวมระยะทางประมาณ 600 เมตร เป็นถนนขนาด 2 ช่องจราจรไปกลับ จากบริเวณ3แยกไปจนถึงคลองค้างคาวและคลองบางมด โดยมีระบบระบายน้ำรองรับแก้ปัญหาน้ำท่วมขังในพื้นที่ นายพลเฉลิม กล่าวต่อว่า ตามสัญญาการก่อสร้างจะแล้วเสร็จในเดือนมิ.ย.60 นี้ แต่จากการลงพื้นที่ผู้รับเหมาได้ก่อสร้างมีความคืบหน้าเร็วกว่าแผน คาดว่าจะเปิดให้สัญจรได้โดยสะดวกภายในสัปดาห์หน้านี้แน่นอน.  ",
  "url": "https://www.dailynews.co.th/bangkok/576208",
  "date": "2017-06-03T18:24:48.474Z"
}