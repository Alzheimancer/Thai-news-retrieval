{
  "id": 576726,
  "title": "ปิดซ่อมอาคารกีฬาเวศน์ 1สนามกีฬาไทย-ญี่ปุ่นถึง3มิ.ย. | เดลินิวส์",
  "description": "อาคารกีฬาเวศน์ 1ในสนามกีฬาไทย-ญี่ปุ่นดินแดง ปิดปรับปรุงเพื่อซ่อมแซมวัสดุอุปกรณ์ถึง3มิ.ย.",
  "keywords": "ปิดซ่อม อาคารกีฬาเวสน์1 สนามกีฬาไทย-ญี่ปุ่น,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": " นายเฉลิมพล โชตินุชิต ผู้อำนวยการสำนักวัฒนธรรม กีฬา และการท่องเที่ยว กทม. แจ้งว่า อาคารกีฬาเวศน์ 1 ศูนย์เยาวชนกรุงเทพมหานคร (ไทย-ญี่ปุ่น) ซึ่งเปิดให้เป็นที่พักสำหรับประชาชนที่มาถวายสักการะพระบรมศพ ของดให้บริการประชาชนเป็นการชั่วคราว ตั้งแต่วันนี้ – 3 มิ.ย. 60 เนื่องจากมีวัสดุอุปกรณ์บางส่วนชำรุดเสียหาย อาทิเช่น วัสดุอุปกรณ์ภายในห้องน้ำ ห้องสุขา และเครื่องปรับอากาศภายในโรงยิม ซึ่งต้องเร่งดำเนินการซ่อมแซมแก้ไขให้มีสภาพสมบูรณ์พร้อมให้บริการประชาชน  ทั้งนี้ในช่วงเวลาระหว่างการปรับปรุงสถานที่ดังกล่าว กรุงเทพมหานครได้จัดบ้านอิ่มใจไว้รองรับประชาชนที่มาสักการะพระบรมศพ และมีความประสงค์พักค้างแทนอาคารกีฬาเวศน์ 1 โดยสามารถสอบถามเพิ่มเติมได้ที่ ศูนย์เยาวชนกรุงเทพมหานคร (ไทย-ญี่ปุ่น) สำนักวัฒนธรรมกีฬาและการท่องเที่ยว โทร. 0 2245 4743",
  "url": "https://www.dailynews.co.th/bangkok/576726",
  "date": "2017-06-03T18:38:28.857Z"
}