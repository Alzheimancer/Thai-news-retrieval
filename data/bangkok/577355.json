{
  "id": 577355,
  "title": "แก้รถติดพระราม9ชะงักรอกทพ. | เดลินิวส์",
  "description": "ดันปรับกายภาพสวนพรรภิรมย์แก้รถติดถนนพระราม 9 ชี้กทม.ทุ่ม 5 ล้านออกแบบเสร็จแล้วรอกทพ.อนุมัติใช้พื้นที่",
  "keywords": "แก้รถติด พระราม9 บช.น.,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "พล.ต.ต.จิรพัฒน์ ภูมิจิตร รองผู้บัญชาการตำรวจนครบาล(รองผบช.น.) ดูแลงานจราจร กล่าวว่า  จากกรณีที่คณะอนุกรรมาธิการแก้ไขปัญหาการจราจรในพื้นที่กรุงเทพมหานครและปริมณฑลมีนโยบายปรับกายภาพถนน ทางเท้าเพื่อเพิ่มผิวการจราจรแก้รถติดซึ่งมีจุดที่จะต้องเร่งดำเนินการคือเพื่อแก้ไขัญหาการจราจรในถนนพระราม 9 คือบริเวณสวนพรรณภิรมย์ บริเวณถนนพระราม 9 ซึ่งขณะนี้ได้รับแจ้งจากทางกรุงเทพมหานคร(กทม.) ว่าสำนักโยธา ได้ออกแบบสำหรับปาดเกาะบริเวณด้านหน้าเพื่อปรับเป็นพื้นผิวการจราจร พร้อมทั้งตั้งงบประมาณกว่า 5 ล้านบาทเป็นที่เรียบร้อย แต่ยังไม่สามารถเข้าพื้นที่เพื่อดำเนินการได้เพราะจะต้องได้รับความเห็นชอบจากการทางพิเศษแห่งประเทศไทย(กทพ.)เจ้าของพื้นที่ ซึ่งหากแก้ปัญหาในจุดนี้จะช่วยบรรเทาการจราจรบริ เวณแยกพระราม9-2ได้ทุกทิศทาง โดยเฉพาะรถจากถนนเอกมั ยสามารถวิ่งตรงเข้าสู่ทางคู่ ขนานพระราม 9 ขาเข้า มุ่งหน้าเข้าทางยกระดับจตุรทิ ตได้ทันทีโดยไม่ต้องไปตั ดกระแสรถทางตรง รายงานข่าวแจ้งว่า ในพื้นที่ดังกล่าวได้มีการขอให้ดำเนินการปรับกายภาพมาแล้วตั้งแต่ปี 2557 โดยแต่ยังไม่ได้รับการแก้ไขจึงส่งผลให้ถนนพระราม 9 ขาเข้ามีปัญหาการจราจรติดขัดเป็นประจำ เพราะมีรถจากหลายเส้นทางที่มุ่งหน้าเข้าเมืองมากระจุกตัวในบริเวณดังกล่าว ส่งผลให้มีท้ายแถวกระทบเข้าไปในหลายพื้นที่ .",
  "url": "https://www.dailynews.co.th/bangkok/577355",
  "date": "2017-06-03T17:27:47.892Z"
}