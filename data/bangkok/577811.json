{
  "id": 577811,
  "title": "ตำรวจอ้วนกว่า 72 คนเสี่ยงเป็นโรค | เดลินิวส์",
  "description": "ตำรวจอ้วนกว่า 72 คนเสี่ยงเป็นโรค เหตุงานหนัก กินนอนไม่เป็นเวลา บช.น.เตรียมส่งเข้าคอร์สลดน้ำหนักด่วน",
  "keywords": "ตำรวจอ้วน,บช.น.,ตำรวจจราจร,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "            พล.ต.ต.จิรพัฒน์  ภูมิจิตร รองผู้บัญชาการตำรวจนครบาล(รองผบชน.) ดูแลงานจราจร กล่าวว่า ตามโครงการส่งเสริมสุขภาพเจ้าหน้าที่ตำรวจราจรในพื้นที่กองบัญชาการตำรวจนครบาล โดยการลดน้ำหนักให้แก่เจ้าหน้าที่ตำรวจราจรทั้ง 88 สน.ที่มีขนาดรอบเอวเกิน 40 นิ้วที่ผ่านมาตนได้สั่งการให้ไปตรวจสอบตำรวจราจรที่รอบเอวเกิน  พบว่ามีผู้รอบ ตั้งแต่ 40-58 นิ้วจำนวน 72 คน  และมีผู้ที่รอบเอวตั้งแต่ 39 นิ้วจำนวน 150 คน โดยผู้ที่พบว่าขนาดรอบเอวเกินทั้งหมดจะต้องเข้ารับการดูแลสุขภาพ ลดน้ำหนักกับทางแพทย์ผู้เชี่ยวชาญ เข้าอบรมเพื่อให้ความรู้ด้านการออกกำลังกาย รักษาสุขภาพ การกินอาหารที่ถูกต้อง เมื่ออบรมเสร็จก็จะเข้าคอร์ดลดน้ำหนักกับทางโรงพยาบาลกล้วยน้ำไท  ซึ่งจะต้องพิจารณาหาสาเหตุก่อนว่าอ้วนเพราะอะไร  ทั้งนี้การเข้ารับการรักษาจะไม่กระทบต่อการทำงานเพราะเจ้าหน้าที่พยาบาลจะเลือกและจัดสรรเวลาที่เหมาะสมหรือนอกเหนือเวลาทำงานให้แก่ตำรวจราจร อย่างไรก็ตามที่ผ่านมาจากการตรวจสบพบว่าพฤติกรรมการบริโภคของเจ้าหน้าที่ตำรวจราจรมีส่วนทำให้น้ำหนักและขนาดรอบเอวเพิ่มมากขึ้น เพราะไม่มีเวลาเลือกรับประทานอาหารที่เหมาะสม ไม่มีออกกำลังกาย รวมทั้งกินและนอนไม่เป็นเวลาด้วยอาชีพที่เร่งรีบจึงส่งผลให้บางคนมีน้ำหนักตัวที่เพิ่มมากขึ้น  ดังนั้นเพื่อการดูแลสุขภาพจึงจำเป็นจะต้องลดน้ำหนักและรอบเอวให้ลดลงพร้อมทั้งจะต้องออกกำลังกายและเลือกกินอาหารที่ดี.    ",
  "url": "https://www.dailynews.co.th/bangkok/577811",
  "date": "2017-06-04T14:00:39.577Z"
}