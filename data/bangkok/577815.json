{
  "id": 577815,
  "title": "เล็งจัดพระราม 4โมเดลแก้รถติด แยกหัวลำโพง-เกษมราษฏร์ | เดลินิวส์",
  "description": "เล็งจัดพระราม 4โมเดลแก้รถติด แยกหัวลำโพง-เกษมราษฏร์  ",
  "keywords": "แก้รถติด,พระราม4โมเดล,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "           พล.ต.ต.จิรพัฒน์  ภูมิจิตร รองผู้บัญชาการตำรวจนครบาล(รองผบช.น.) ดูแลงานจราจร กล่าวว่า ที่ผ่านมากองบัญชาการตำรวจนครบาล(บช.น.)ได้หารือร่วมกับกลุ่มผู้จัดทำโครงการสาทรโมเดล เพื่อพิจารณาขายโครงการ ต่อเนื่องหลังจากที่ดำเนินการในถนนสาทรแล้วได้ผลสามารถแก้ไขปัญหาการจราจรติดขัดบริเวณช่วงแยกสุรศักดิ์หน้าโรงเรียนกรุงเทพคริสเตียนได้ดี โดยเบื้องต้นจากหารือมีความเห็นว่าจะขยายโครงการดังกล่าวมายังถนนพระราม 4 เพราะปัจจุบัน ถือว่าเป็นเส้นทางหลักเข้ามาในพื้นที่กรุงเทพชั้นในโดยในเส้นทางมีจุดขั้น-ลงทางด่วนมากถึง 4 จุดไม่ว่าจะเป็นบริเวณทางขึ้นด่วนมหานคร  ทางลงด่วนจารุเมือง  เป็นต้น ทำให้การจราจรหนาแน่นตลอดทั้งเส้นทางโดยเฉพาะเวลาเร่งด่วนทั้งนี้จะเริ่มแก้ไขปัญหาในช่วงแยกหัวลำโพง-แยกเกษมราษฏร์ ซึ่งจุดดังกล่าวจะเชื่อมต่อกับถนนสาทรบริเวณแยกวิทยุ โดยระยะแรกทางทีมวิจัยจะทำการนับปริมาณการจราจรในถนนพระราม 4 ก่อนหลังจากนั้นจึงจะพิจารณาว่าควรจะใช้วิธีการใด เช่น การเปิดรีเวิร์สซิเบิลเลน การเหลื่อมเวลาเข้างาน กำหนดจุดจอดแล้วจร เป็นต้น อย่างไรก็ตามหากสามารถแก้ไขปัญหา ได้ จะส่งผลให้ถนนสีลม ถนนสี่พระยา ถนนสุรวงศ์ ถนนวิทยุ ถนนราชดำริ ซึ่งเป็นเส้นทางต่อเนื่องกับถนนพระราม 4 การจราจรคลี่คลายลงไปด้วย     ",
  "url": "https://www.dailynews.co.th/bangkok/577815",
  "date": "2017-06-04T16:00:42.320Z"
}