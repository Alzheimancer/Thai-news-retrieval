{
  "id": 578303,
  "title": "คลองเตยโมเดลยกระดับคุณภาพชีวิต | เดลินิวส์",
  "description": "คลองเตยโมเดลยกระดับคุณภาพชีวิต",
  "keywords": "การศึกษา คลองเตย กทม.,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "bangkok",
  "content": "เมื่อวันที่6มิ.ย.นางวรรณวิไลพรหมลักขโณ รองผู้ว่าราชการกรุงเทพมหานคร(กทม.)เป็นประธานการประชุมคณะกรรมการอำนวยการโครงการยกระดับคุณภาพการศึกษาคลองเตยโมเดล โดยเปิดเผยภายหลังการประชุมว่าการศึกษาของโรงเรียนในสังกัดกทม.จะมีการกำหนดหลักสูตรการศึกษาในรูปแบบแกนกลางเพื่อพัฒนาเด็กให้มีความรู้ความสามารถในด้านวิชาการพื้นฐานในการนำไปศึกษาต่อในระดับต่างๆที่เหมาะสมอย่างไรก็ตามในแต่ละพื้นที่ที่นักเรียนมีการดำเนินชีวิตที่แตกต่างกันกทม.จึงวางแนวทางพัฒนาคุณภาพการศึกษาให้เหมาะสมกับสภาพสังคมของพื้นที่นั้นๆเพื่อให้ผู้เรียนได้ศึกษาวิชาความรู้ควบคู่กับพัฒนาคุณภาพชีวิตด้านอื่นๆได้อย่างเหมาะสมโดยกำหนดพื้นที่คลองเตยเป็นจุดนำร่องเนื่องจากเป็นพื้นที่ที่มีลักษณะเฉพาะด้านและมีความหลากหลายของนักเรียนอีกทั้งพื้นที่ดังกล่าวยังเกิดปัญหารูปแบบที่หลากหลาย นางวรรณวิไลกล่าวต่อว่ากทม.กำหนดรูปแบบคลองเตยโมเดลเพื่อยกระดับคุณภาพการศึกษาให้เหมาะสมกับพื้นที่ซึ่งพื้นที่คลองเตยนักเรียนจะต้องมีการศึกษาด้านวิชาการและอาจส่งเสริมด้านวิชาชีพต่างๆเพื่อให้นักเรียนมีความรู้ที่หลากหลายมากยิ่งขึ้นและจะมีการพัฒนาครูเสริมสร้างความรู้ให้เหมาะสมและจัดนักจิตวิทยาเด็กลงช่วยเหลือดูแลซึ่งนอกจากจะพัฒนาด้านคุณภาพการศึกษาแล้วจะช่วยดูแลพัฒนาถึงคุณภาพชีวิตความเป็นอยู่และครอบครัวร่วมด้วยเพื่อให้ครบวงจรมากที่สุดทั้งนี้คลองเตยโมเดลกทม.อยู่ระหว่างการวางแนวทางที่ชัดเจนเพื่อกำหนดรูปแบบที่เหมาะสมในการยกระดับคุณภาพการศึกษามากที่สุด.",
  "url": "https://www.dailynews.co.th/bangkok/578303",
  "date": "2017-06-07T08:03:42.232Z"
}