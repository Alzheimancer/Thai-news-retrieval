{
  "id": 576973,
  "title": "\u0027เบนซ์-เรซซิ่ง\u0027เคยเป็นไบโพลาร์ แต่ดีขึ้น!ไม่ได้ใช้ยาแล้ว | เดลินิวส์",
  "description": "สอบประวัติ \u0027เบนซ์-เรซซิ่ง\u0027 พบเคยเป็นไบโพลาร์ 2 บุคลิก แต่อาการดีขึ้น ไม่ได้ใช้ยาแล้ว ขณะที่ทนายความกำลังทำเรื่องขอยื่นประกันอีกครั้ง ",
  "keywords": "เบนซ์ เรซซิ่ง,เบนซ์เป็นไบโพลาร์,เดลินิวส์ออนไลน์,ข่าวเดลินิวส์วันนี้,เบนซ์นอนคุก,,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "กรณีตำรวจปราบปรามยาเสพติดจับกุม นายไซซะนะ แก้วพิมพา ผู้ต้องหายาเสพติดสัญชาติลาว ก่อนขยายผลจับกุมนายณัฐพล หรือ บอย นาคคำ โดยซัดทอดว่านำทรัพย์สินที่กระทำผิดไปให้นายอัครกิตติ์ วรโรจน์เจริญเดช หรือ เบนซ์ เรซซิ่ง สามีของแพท ณปภา ตันตระกูล นางเอกชื่อดัง ทางตำรวจแจ้งข้อหาว่ามีความผิดฐานฟอกเงินและสมคบการฟอกเงิน จนช่วงเย็นของวันที่ 29 พ.ค.ที่ผ่านมา ทางศาลไม่อนุญาตให้ประกันตัวทำให้เบนซ์ ถูกส่งตัวเข้าทัณฑสถานบำบัดพิเศษกลางทันที ตามที่เสนอข่าวไปแล้วนั้น เมื่อเวลา 18.15 น. วันที่ 30 พ.ค. นายกิตติพัฒน์ เดชะพหุล ผอ.ทัณฑสถานบำบัดพิเศษกลาง เปิดเผยว่า วันนี้สอบประวัติ นายอัครกิตติ์ วรโรจน์เจริญเดช หรือเบนซ์ เรสซิ่ง อย่างละเอียดททราบว่า เคยป่วยเป็นโรคไบโพลาร์ หรือโรคอารมณ์แปรปรวน 2 บุคลิก หรืออารมณ์ 2 ขั้ว และจากการสอบถามปัจจุบันเบนซ์แจ้งว่า ดีขึ้นและไม่ได้ใช้ยาแล้ว ส่วนที่ภรรยาและครอบครัวมาเยี่ยมนายอัครกิตติ์ก็คงดีใจ นอกจากนี้ ทราบว่าทนายความของเบนซ์กำลังทำเรื่องขอยื่นประกันอีกครั้ง ซึ่งเป็นสิทธิของผู้ต้องขังและอยู่ที่ดุลพินิจของศาลจะพิจารณา.",
  "url": "https://www.dailynews.co.th/crime/576973",
  "date": "2017-06-03T22:15:38.664Z"
}