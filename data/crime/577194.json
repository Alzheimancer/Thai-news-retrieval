{
  "id": 577194,
  "title": "บุกยิงขมับลูกอดีตผอ.รร. ตั้งปมชู้สาว-ปล่อยเงินกู้ | เดลินิวส์",
  "description": "บุกยิงขมับหนุ่มใหญ่วัย 50 ดับคารถ หลังมีคนเห็นหนุ่มรุ่นน้องยืนคุยด้วย ก่อนได้ยินเสียงปืน 2 นัด พบผู้ตายเป็นลูกชายอดีต ผอ.รร.",
  "keywords": "บุกยิงหนุ่มใหญ่ลูกอดีตผอ.รร.,ปมชู้สาว-ปล่อยเงินกู้,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 31 พ.ค. พ.ต.ท.รณเดช บุตรศรี สว.สอบสวน สภ.กระทุ่มแบน จ.สมุทรสาคร รับแจ้งเหตุคนถูกยิงเสียชีวิตบริเวณถนนสายใยรัก(ฝั่งตรงข้ามร้านอาหารครัวลุงหมอ) หมู่ 1 ต.คลองมะเดื่อ อ.กระทุ่มแบน จังหวัดสมุทรสาคร นำกำลังไปตรวจสอบพร้อมเจ้าหน้าที่มูลนิธิการกุศลสมุทรสาคร พบรถเก๋ง สีขาว ทะเบียน 3 กถ 9681 กท. จอดอยู่ริมถนน ประตูฝั่งคนขับถูกเปิดออกเล็กน้อย ภายในรถพบศพ นายนรินทร์ ทวีสุข อายุ 50 ปี ถูกยิงที่ขมับขวาทะลุฝั่งซ้าย และบริเวณที่แก้มซ้ายมีกระสุนฝังในอีก 1 นัด โดยมีจดหมาย 1 ฉบับเขียนถึงการขอคบหากับผู้ชายคนหนึ่ง สอบสวนทราบว่าผู้ตายเป็นลูกชายอดีต ผอ.รร.แห่งหนึ่ง ก่อนเกิดเหตุมีคนเห็นผู้ตายยืนคุยกับชายหนุ่มอายุประมาณ 30 ปี ไว้ผมรองทรง สวมเสื้อเชิ้ตสีขาว จากนั้นได้ยินเสียงปืนดังขึ้น 2 นัด ก่อนที่ชายหนุ่มที่ยืนคุยกับผู้ตายฝั่งคนขับจะหายไป เบื้องต้นเจ้าหน้าที่ตั้งปมการสังหารไว้หลายประเด็น ไม่ว่าจะเป็นการปล่อยเงินกู้ ชู้สาวหรือเรื่องส่วนตัว จึงได้ตรวจสอบภาพกล้องวงจรปิด เพื่อหาเบาะแสคนร้ายต่อไป.",
  "url": "https://www.dailynews.co.th/crime/577194",
  "date": "2017-06-03T22:26:48.533Z"
}