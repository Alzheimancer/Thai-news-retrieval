{
  "id": 577330,
  "title": "มึนหนังสือสตช.ยังไม่ถึงมือ สาเหตุทำให้ล่า\"บอส\"อืด | เดลินิวส์",
  "description": "อธิบดีอัยการต่างประเทศ เผยล่า \u0027บอส ทายาทกระทิงแดง \u0027ไม่คืบหน้า ย้ำหนังสือจากสตช.ยังมาไม่ถึง แม้ตั้งคณะทำงานรอไว้แล้ว ยันเพิกถอนพาสปอร์ตทำเจ้าตัวหนียากขึ้น",
  "keywords": "บอส กระทิงแดง, อยู่วิทยา, คดีไม่คืบ, เพิกถอนพาสปอร์ต, หนังสือจาก สตช.ยังมาไม่ถึง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 1 มิ.ย.นี้  นายอำนาจ โชติชัย อธิบดีอัยการสำนักงานต่างประเทศ เปิดเผยถึงความคืบหน้าการติดตามตัว นายวรยุทธ หรือ บอส อยู่วิทยา ทายาทเครื่องดื่มชูกำลังชื่อดัง ผู้ต้องหาตามหมายจับของศาลอาญากรุงเทพใต้ เป็นผู้ร้ายข้ามแดน ข้อหาขับรถโดยประมาท เป็นเหตุให้ผู้อื่นถึงแก่ความตาย และขับรถในทางก่อให้เกิดความเสียหายแก่บุคคล ไม่หยุดรถและให้ความช่วยเหลือตามสมควรแก่ผู้ได้รับความเสียหาย และไม่แจ้งเหตุต่อพนักงานเจ้าหน้าที่ในทันทีว่า แต่จนถึงขณะนี้ก็ยังไม่ได้รับหนังสือจากสำนักงานตำรวจเเห่งชาติ(สตช.) เเต่อย่างใด ซึ่งตนได้ตั้งคณะทำงานอัยการสำนักงานต่างประเทศรอพิจารณาไว้เเล้วด้วย อย่างไรก็ตามในวันที่ 9 มิ.ย.นี้ ทางคณะทำงานอัยการสำนักงานต่างประเทศ และ สตช.จะประชุมร่วมกันเพื่อหาแนวทางดำเนินการ         ส่วนที่กรมการกงศุล  กระทรวงการต่างประเทศได้เพิกถอนหนังสือเดินทาง(พาสปอร์ต)ของนายวรยุทธแล้ว จะทำให้การติดตามตัวง่ายขึ้น เพราะจะไม่สามารถนำพาสปอร์ตไทยไปใช้ประโยชน์ในการเดินทางได้ ส่วนนายวรยุทธจะมีพาสปอร์ตประเทศไหนอีกหรือไม่นั้น ตนไม่ทราบ เเต่การเพิกถอนพาสปอร์ตไทยก็ทำให้การเดินทางของเขาไปตามประเทศต่างๆยากขึ้นด้วย      \"ทั้งสองฝ่ายจะคุยกันเรื่องนี้เพื่อหาความคืบหน้าจะได้รีบดำเนินการและประสานงานได้รวดเร็วขึ้น ทันทีหากรู้ว่า นายวรยุทธอยู่ประเทศไหน ก็จะมาทำความเข้าใจกันเพื่อประสานงานกัน ทั้งระดับผู้บังคับบัญชาเเละระดับผู้ปฎิบัติการ\"นายอำนาจกล่าวตอนท้าย. ข่าวที่เกี่ยวข้อง... \u0027ชูวิทย์\u0027ซัดสองมาตรฐาน \u0027ทายาทกระทิงแดง\u0027เลื่อนมอบตัว",
  "url": "https://www.dailynews.co.th/crime/577330",
  "date": "2017-06-03T18:27:11.755Z"
}