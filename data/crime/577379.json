{
  "id": 577379,
  "title": "อนุมัติหมายจับ2มือปืน ซัลโวอดีตรองอบจ.เมืองคอนดับ | เดลินิวส์",
  "description": "ศาลอนุมัติหมายจับ 2 มือปืน ซัลโวอดีตรองอบจ.นครศรีธรรมราชดับ จนท.เร่งกระจายกำลังล่าตัว ขณะนี้มีข้อมูลว่าทั้งสองคนซ่อนตัวอยู่ในซุ้มมือปืน พัทลุง",
  "keywords": "ข่าวศาลอนุมัติ,มือปืน,ซัลโว,รองอบจ.นครศรีธรรมราช,จนท.,ทั้งสอง,ซุ้มมือปืน,พัทลุง,เดลินิวส์ออนไลน์ล่าสุด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "กรณีที่คนร้าย 2-3 คน บุกใช้อาวุธสงครามกราดยิงถล่มนายอนันต์ คลังจันทร์ อายุ 54  ปี อดีตรองนายกอบจ.นครศรีธรรมราช อดีตประธานสาขาพรรคประชาธิปัตย์ เขต 4 นครศรีธรรมราชอดีตกรรมการบริหารพรรคประชาธิปัตย์ แกนนำทีม \"พลังเมืองนคร”และอดีตผู้สมัครส.ส.เขต 4 พรรคชาติไทยพัฒนา  ถูกคนร้ายใช้อาวุธปืนเอ็ม 16 กราดยิงกว่า20 นัด เสียชีวิตบริเวณหน้าบ้านเลขที่ 107/1 หมู่ 3 บ้านทวดทอง ต.ชะอวด อ.ชะอวด จ.นครศรีธรรมราช  เมื่อวันที่ 27 พ.ค.ที่ผ่านมา ส่วนสาเหตุสันนิษฐานว่า มาจากการล้างแค้นเก่า และขัดแย้งทางการเมือง ตามที่ได้เสนอข่าวไปแล้วนั้น ความคืบหน้าเมื่อวันที่ 2 มิ.ย.ศาลจังหวัดนครศรีธรรมราชได้อนุมัติออกหมายจับคนร้ายที่ร่วมกันก่อเหตุใช้อาวุธปืนยิงถล่มนายอนันต์แล้ว  2 คนคือนายเชาวลิตร ทองด้วง อายุ 31 ปี และนายสุริยา  แก้วสุข อายุ 28 ปี โดยหลังจากศาลอนุมัติออกหมายจับ 2 มือปืนที่ร่วมก่อเหตุแล้ว ทางตำรวจกองปราบปราม ตำรวจ กก.สส.ภาค 8 และตำรวจ กก.สส.ภ.จว.นครศรีธรรมราช ได้กระจายกำลังล่าตัวผู้ต้องหาทั้งสองอย่างเต็มที่โดยมีข้อมูลว่าทั้งสองหลบซ่อนตัวอยู่ในซุ้มมือปืน จ.พัทลุงและคาดว่าจะจับกุมตัวได้ในเร็ว ๆ นี้แน่นอน ข่าวที่เกี่ยวข้อง สางปมความแค้นยิงถล่ม รองนายกอบจ.\"อนันต์\"...",
  "url": "https://www.dailynews.co.th/crime/577379",
  "date": "2017-06-03T18:26:54.582Z"
}