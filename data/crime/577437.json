{
  "id": 577437,
  "title": "เตรียมขุดร่าง\u0027สามเณรปลื้ม\u0027 โดนฆ่าโบกปูนฝังใต้ฐานพระ | เดลินิวส์",
  "description": "เตรียมใช้แบ็กโฮขุดศพ \u0027สามเณรปลื้ม\u0027 โดนพระร่วมฆราวาสฆ่าเหี้ยม ฝังร่างโบกปูนฝังใต้ฐานพระพุทธรูปวัดท่าวังตะวันตก เมืองคอน ท่ามกลางชาวบ้านมุงดูเนืองแน่น",
  "keywords": "ขุดศพสามเณรปลื้ม,ฆ่าฝังใต้ต้นตะเคียน,เดลินิวส์ออนไลน์,ข่าวเดลินิวส์ล่าสุด,สามเณรปลื้ม,ฆ่าฝังสามเณรปลื้ม,ขุดร่างสามเณรปลื้ม,ลุ้นขุดศพสามเณรปลื้ม,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "จากกรณี \"สามเณรปลื้ม\" อายุ 17 ปี บวชอยู่ที่วัดดังแห่งหนึ่งใน จ.นครศรีธรรมราช ได้หายตัวไปประมาณ 5 เดือนอย่างไร้ร่องรอย ก่อนตำรวจชุดสืบสวน บก.ภ.จว.นครศรีธรรมราช ได้จับกุมตัว \"พระเด่น\" พระลูกวัดเดียวกัน พร้อมฆราวาส หลังก่อเหตุร่วมกันลงมือฆ่า แล้วนำศพไปฝังใต้ต้นตะเคียนภายในวัด และต่อมาได้มีการเทพื้นคอนกรีต พร้อมนำพระพุทธรูปมาตั้งวางทับไว้เพื่อไม่ให้ใครสงสัย โดยสาเหตุเนื่องจากทะเลาะกันเรื่องเงินภายในวัดที่หายไป ตามที่เสนอข่าวไปแล้วนั้น  คืบหน้าล่าสุดเมื่อเวลา 11.00 น. วันที่ 2 มิ.ย. พล.ต.ท.เทศา ศิริวาโท ผบช.ภ.8 พร้อมเจ้าหน้าที่ตำรวจ-ทหาร จะเดินทางมาอำนวยการขุดศพ \"สามเณรปลื้ม\" ที่ถูกฝังไว้ใต้ต้นตะเคียนภายในวัดท่าวังตะวันตก อ.เมือง จ.นครศรีธรรมราช ตามที่พระเด่นให้การรับสารภาพและชี้จุดฝังศพ โดยทางเจ้าหน้าที่กู้ภัยจะใช้แบ็กโฮเปิดหน้าพื้นปูนคอนกรีต ก่อนจะใช้จอบใช้เสียมขุดต่อ เพื่อนำร่างขึ้นมา ขณะเดียวกันมีประชาชนในพื้นที่จำนวนมากเดินทางมาเฝ้ารอการขุดศพ. ขอบคุณภาพจากเพจ อีจัน ข่าวที่เกี่ยวข้อง... เหี้ยม!พระวัดดังฆ่าสามเณร ศพฝังดิน-แค้นขโมยเงิน",
  "url": "https://www.dailynews.co.th/crime/577437",
  "date": "2017-06-03T18:33:48.981Z"
}