{
  "id": 577514,
  "title": "\u0027อนันต์ อัศวโภคิน\u0027ยังไม่ตอบ เข้ารับข้อกล่าวหา\u0027ฟอกเงิน\u0027 | เดลินิวส์",
  "description": "ดีเอสไอ เผย \u0027อนันต์ อัศวโภคิน\u0027 ยังไม่ตอบรับ เข้ารับข้อกล่าวหา สมคบฟอกเงิน-ร่วมฟอกเงินคดีสหกรณ์คลองจั่น หรือไม่ โดยยอมให้เลื่อนนัดได้ครั้งเดียว ขณะที่รอให้ปปง.เข้าร้องทุกข์คดี “อลิสา”\r\n",
  "keywords": "อนันต์ อัศวโภคิน,สมคบฟอกเงิน,ร่วมฟอกเงินคดีสหกรณ์คลองจั่น,ดีเอสไอออกหมายเรียก,รับทราบข้อกล่าวหา,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 2 มิ.ย. พ.ต.ท.กรวัชร์ ปานประภากร รองอธิบดีกรมสอบสวนคดีพิเศษ (ดีเอสไอ) เปิดเผยว่า ในวันที่ 7 มิ.ย.นี้ ดีเอสไอได้เรียก นายอนันต์ อัศวโภคิน อดีตผู้บริหารแลนด์แอนด์เฮ้าส์ มารับทราบข้อกล่าวหาสมคบฟอกเงิน-ร่วมฟอกเงินคดีสหกรณ์คลองจั่น ขณะนี้ นายอนันต์ ยังไม่ได้ติดต่อหรือประสานว่าจะเข้ามาพบตามกำหนดนัดหรือขอเลื่อนออกไปก่อน แต่ดีเอสไอจะให้ผู้ถูกกล่าวหาเลื่อนเข้าพบพนักงานสอบสวนได้ 1 ครั้ง หลังจากนั้นจะต้องเข้ามาให้ปากคำเพราะถือว่าเป็นผู้ต้องหาที่ถูกออกหมายเรียกแล้ว หากไม่มาครั้งที่ 2 ตามขั้นตอนก็จะพิจารณาออกหมายจับต่อไป และไม่สามารถมอบหมายให้ตัวแทนเข้ามาพบพนักงานสอบสวนแทนได้ \"สำหรับ น.ส.อลิสา อัศวโภคิน บุตรสาว ที่ขณะนี้ถูกปปง.มีคำสั่งอายัดที่ดิน 8 แปลง มูลค่า 114 ล้านบาท ซึ่งที่ดินส่วนใหญ่อยู่ติดกับที่ดินบริเวณวัดพระธรรมกายนั้น ขณะนี้ยังไม่ถูกตั้งข้อกล่าวหาคงต้องรอให้ปปง. เป็นผู้เข้ามาร้องทุกข์กล่าวโทษที่ดีเอสไอก่อน จึงจะดำเนินการได้\" รองอธิบดีดีเอสไอ กล่าว -ชัดแล้วอนันต์ อัศวโภคิน ถือครองที่ดินแทนธัมมชโย             -DSIออกหมายเรียก\"อนันต์ อัศวโภคิน\"สมคบฟอกเงิน            ",
  "url": "https://www.dailynews.co.th/crime/577514",
  "date": "2017-06-03T18:40:14.162Z"
}