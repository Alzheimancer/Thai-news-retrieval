{
  "id": 577582,
  "title": "\"เปรี้ยว\"เปรยกับพี่\"ทุกอย่างใกล้จบ\" ยากกลับไปกราบเท้าแม่ | เดลินิวส์",
  "description": "\u0027คงยากที่จะกลับไปกราบเท้าแม่...ทุกอย่างใกล้จบแล้ว\u0027 เปิดแชทสุดท้าย \u0027เปรี้ยว\u0027 คุยกับพี่สาว สั่งเสียถ้าไม่ได้กลับไป ช่วยสร้างบ้านหลังใหม่ ดูแลพ่อแม่ ย่า และลูกตัวเองให้ด้วย ก่อนรับแค้น เป็นคนลงมือฆ่า \u0027น้องแอ๋ม\u0027",
  "keywords": "\u0027เปรี้ยว\u0027แชท\u0027ทุกอย่างใกล้จบ\u0027,คงยากกลับไปกราบเท้าแม่,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "กรณีเหตุสยองฆ่าหั่นศพสาวสวยจับยัดถังน้ำลิตร ฝังดินในพื้นที่บ้านโนนสง่า ต.คำม่วง อ.เขาสวนกวาง จ.ขอนแก่น โดยศพที่ถูกทำร้ายอย่างโหดเหี้ยม คือ “น้องแอ๋ม-น.ส.วาริสรา กลิ่นจุ้ย” อายุ 22 ปี กระทั่งตำรวจได้ขออำนาจศาลออกหมายจับผู้ต้องหา 4 ราย ซึ่งหนึ่งในนั้นคือ น.ส.ปรียานุช โนนวังชัยอายุ 24 ปี โดยนายวศิน และ น.ส.จิดารัตน์ 2 ผู้ต้องหาที่ถูกจับกุมได้ก่อนหน้านี้นั้้น ได้ให้การอ้างว่า เปรี้ยวมีความแค้นต่อน้องแอ๋ม เนื่องจากได้แจ้งเบาะแสกับเจ้าหน้าที่ตำรวจจนสามีของเปรี้ยวต้องถูกจับดำเนินคดีตามที่ได้นำเสนอไปแล้วนั้น  ล่าสุดเมื่อวันที่ 3 มิ.ย. คดีนี้ยังคงได้รับความสนใจจากคนในสังคม โดยส่วนใหญ่พุ่งเป้าไปที่ตัวเปรี้ยว ซึ่ง \"เหมียว\" พี่สาวมือฆ่าหั่นศพ ได้ออกมาเผยข้อความแชทที่คุยกับน้องสาวครั้งสุดท้าย เมื่อวันที่ 28 พ.ค.ที่ผ่านมา เวลา 21.33 น. ทั้งนี้ตัวเปรี้ยวยอมรับ เป็นคนลงมือฆ่าน้องแอ๋ม บอกแค้นที่ถูกผู้ตายทำให้ลำบาก ก่อนพูดคล้ายสั่งลาว่า ถ้าไม่ได้กลับไป ช่วยสานฝันสร้างบ้าน ดูแลพ่อแม่ ย่า และลูกแทนตัวเองด้วย พร้อมขอโทษกับสิ่งที่ทำลงไป บอกว่าคงยากที่จะกลับไปกราบแม่อีกครั้ง รวมทั้งยังมีอีกหลายประโยคที่น่าสนใจ อาทิ \"ทุกอย่างใกล้จบแล้วพี่ ตำรวจกำลังตามเปรี้ยว คงไม่รอดแล้ว\" ,\"ถ้าเกิดวันนึงเปรี้ยวตาย ขอให้รู้ไว้ว่า เปรี้ยวรักครอบครัว\",\"ทำไรไม่ได้ตอนนี้ ทำได้แค่เดินหน้าต่อไป\",\"สู้ แต่ไม่รู้จะสู้ได้ถึงวันไหน\",\"วันนี้น้องพลาดแล้ว เพราะอารมณ์ชั่ววูบ\",\"คงโดนประหารชีวิต ไม่งั้นก็ติดคุกตลอดชีวิต\". ขอบคุณเพจอีจัน ข่าวที่เกี่ยวข้อง... เปิดใจเสี่ยโป้กิ๊ก\"เปรี้ยว\" วอนมือหั่นศพเข้ามอบตัว เผยฉายามือหั่น\"อีเปรี้ยวตลาดแตก\" หัวโจกตั้งแต่อายุ12",
  "url": "https://www.dailynews.co.th/crime/577582",
  "date": "2017-06-03T18:47:09.484Z"
}