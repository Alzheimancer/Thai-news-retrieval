{
  "id": 577702,
  "title": "เผยนาทีส่งมอบตัวแก๊ง\"เปรี้ยว\" ผู้ว่าฯท่าขี้เหล็กคุมตัวส่งทหาร | เดลินิวส์",
  "description": "เผยนาทีส่งมอบตัว \u0027เปรี้ยว-เอิร์น-แจ้\u0027 ผู้ว่าราชการจังหวัดท่าขี้เหล็ก คุมตัวมาให้ ผบ.ฉก.ม.3 กองกำลังผาเมือง รับกลางสะพานมิตรภาพไทย-เมียนมา",
  "keywords": "แฉนาทีรับตัว\u0027เปรี้ยว\u0027สวยโหด,ผู้ว่าฯท่าขี้เหล็กคุมส่งทหาร,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "กรณีเหตุสยองฆ่าหั่นศพสาวสวยจับยัดถังน้ำลิตร ฝังดินในพื้นที่บ้านโนนสง่า ต.คำม่วง อ.เขาสวนกวาง จ.ขอนแก่น โดยศพที่ถูกทำร้ายอย่างโหดเหี้ยม คือ “น้องแอ๋ม-น.ส.วาริสรา กลิ่นจุ้ย” อายุ 22 ปี กระทั่งตำรวจได้ขออำนาจศาลออกหมายจับผู้ต้องหา 4 ราย ซึ่งหนึ่งในนั้นคือ น.ส.ปรียานุช โนนวังชัยอายุ 24 ปี โดยนายวศิน และ น.ส.จิดารัตน์ 2 ผู้ต้องหาที่ถูกจับกุมได้ก่อนหน้านี้นั้้น ได้ให้การอ้างว่า เปรี้ยวมีความแค้นต่อน้องแอ๋ม เนื่องจากได้แจ้งเบาะแสกับเจ้าหน้าที่ตำรวจจนสามีของเปรี้ยวต้องถูกจับดำเนินคดีตามที่ได้นำเสนอไปแล้วนั้น ล่าสุดเมื่อเวลาประมาณ 21.40 น. วันที่ 3 มิ.ย. ผู้สื่อข่าวรายงานว่าทางการเมียนมาได้ประสานทางการไทยว่า สามารถรวบตัว 3 ผู้ต้องหาฆ่าหั่นศพน้องแอ๋มได้แล้ว ประกอบด้วย น.ส.ปรียานุช หรือเปรี้ยว อายุ 24 ปี และน.ส.กวิตา หรือเอิร์น อายุ 25 ปี และ น.ส.อภิวันท์ หรือแจ้ โดย พ.อ.กิดากร จันทรา ผบ.ฉก.ม.3 กองกำลังผาเมือง ในฐานะประธานศูนย์ประสานงานชายแดนไทย-เมียนมา ระดับท้องถิ่นหรือ TBC ฝ่ายไทย ร่วมกับ พ.ต.อ.เอกกร บุษบาบดินทร์ ผกก.ตม.เชียงราย นำกำลังเจ้าหน้าที่ไปรับมอบตัวผู้ต้องหาทั้ง 3 คนถึงกลางสะพานมิตรภาพไทย-เมียนมา อ.แม่สาย จ.เชียงราย ส่วนทางเมียนมา นำโดยผู้ว่าราชการจังหวัดท่าขี้เหล็ก นำเจ้าหน้าที่คุมตัวมาส่งให้ หลังจากนั้นทางเจ้าหน้าที่ฝ่ายไทยได้นำตัวทั้งหมดมาสอบสวนที่ ตม.เชียงราย. ข่าวที่เกี่ยวข้อง... จับเปรี้ยวฆ่าหั่นศพได้แล้ว คุมตัวมาที่ตม.เชียงราย",
  "url": "https://www.dailynews.co.th/crime/577702",
  "date": "2017-06-03T18:40:24.336Z"
}