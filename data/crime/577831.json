{
  "id": 577831,
  "title": "ชาวเน็ตถล่มตร.ยับ ดูแลทีมฆ่า \"น้องแอ๋ม\"ราวกับเป็นฮีโร่ | เดลินิวส์",
  "description": "ชาวโลกออนไลน์ถล่มตำรวจยับดูแล\u0027เปรี้ยว-เอิร์น-แจ้\u0027ทีมฆ่า\u0027น้องแอ๋ม\u0027เหมือนคนสำคัญระดับวีไอพี และฮีโร่ แถมหยอกล้อ ล้อเล่น กับผู้ต้องหาอย่างสนุกสนาน ขณะที่ทนาย\u0027สงกานต์\u0027จี้สตช.สอบ",
  "keywords": "ข่าวชาวโลกออนไลน์,ตำรวจ,เปรี้ยว,เอิร์น,แจ้,ทีมฆ่า,น้องแอ๋ม,วีไอพี,ฮีโร่,หยอกล้อ, ล่อเล่น,ผู้ต้องหา,สงกานต์,สตช.เดลินิวส์ออนไลน์ล่าสุด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่  4 มิ.ย.ผู้สื่อข่าวรายงานว่า คดีสะเทือนขวัญที่ผู้คนทั่วประเทศสนใจอย่าง คดีน้องแอ๋ม-น.ส.วาริสรา กลิ่นจุ้ย อายุ 22 ปี ถูกฆ่าโหดยัดถังฝังดินในท้องที่ สภ.เขาสวนกวาง จ.ขอนแก่น กระทั่งจับกุมผู้ก่อเหตุทีละรายๆได้แล้วรวม 5 ราย ซึ่ง 3 รายล่าสุดคือ น.ส.ปรียานุช หรือเปรี้ยว โนนวังชัย อายุ 24 ปี น.ส.กวิตา หรือเอิร์น ราชดา อายุ 25 ปี และน.ส.อภิวันท์ หรือแจ้ สัตยบัณฑิต อายุ 28 ปี โดยเฉพาะรายของ น.ส.เปรี้ยว นั้นได้มีการนำภาพอิริยาบทต่างๆภายหลังจากถูกจับได้ ทั้งที่แสดงท่าทางตลกขบขันหัวร่อต่อกระซิก พร้อมกับถ่ายรูปคู่กับตำรวจอย่างสนุกสนาน รวมทั้งยังแต่งหน้าแต่งตาอย่างสบายอารมณ์ ล่าสุดนายสงกานต์ อัจฉริยะทรัพย์ ทนายความชื่อดัง และประธานเครือข่ายต่อต้านการบ่อนทำลายชาติ ศาสนา พระมหากษัตริย์ ได้โพสต์ข้อความระบุว่า ภาพอากัปกิริยาเช่นนี้สำนักงานตำรวจแห่งชาติสอบดีไหม??..ได้รับการบอกกล่าวมาจากประชาชนผู้ใช้ เฟซบุ๊กมากมายถามมาว่า\"แบบนี้คืออะไรกัน\"ใช่หรือ??ในประเทศเราหรือต่างประเทศ!!!! อย่างนี้เรียกว่า\"สิทธิพิเศษเหนือผู้ต้องหารายอื่นๆหรือไม่?\"เมื่อได้ยินได้ฟังแล้วบอกตรงๆไม่สบายใจ!!ทำราวเป็นฮีโร่หรือไม่?แล้วใครในภาพที่เราเห็นๆในภาพเช่นอารมณ์,ความรู้สึก,หัวเราะใช่หรือไม่?!!..แบบนี้จะสร้างความสับสนหรือเข้าใจผิดให้กับเด็กหรือเยาวชนหรือบุคคลทั่วไปหรือไม่ว่าสิ่งที่ได้ร่วมกันกระทำนั้นเป็นสิ่งที่ถูกหรือไม่??? เชื่อว่าผู้ใหญ่ในรัฐบาลหรือในสำนักงานตำรวจแห่งชาติหรือในแวดวงสื่อสารมวลชนหรือในโซเชี่ยลหรือประชาชนไม่สบายใจยิ่งนัก!!! ผู้บังคับบัญชาตามลำดับชั้นต้องมีคำตอบให้กับสังคมซึ่งจากภาพบอกตามตรงว่าบ่งบอกอะไรๆในหลายประการจากภาพจริงหรือไม่??แล้วท่านล่ะรู้สึกเช่นไร?ช่วยกันตอบที!!! ภายหลังจากที่ได้มีการโพสต์ข้อความดังกล่าวออกไปได้มีชาวโลกออนไลน์ได้เข้ามาแสดงความคิดเห็นเป็นจำนวนมาก ส่วนใหญ่แสดงความไม่เห็นด้วยกับพฤติกรรมดังกล่าว ซึ่งเป็นการแสดงความไม่มีสำนึกของผู้ต้องหา และทางเจ้าหน้าที่เองก็ไม่สมควรที่จะถ่ายภาพร่วมกับผู้ร้ายหั่นศพด้วยหน้าตาระรื่น ซึ่งเท่ากับไม่ให้เกียรติผู้ตายในการปฏิบัติหน้าที่ แต่กลับไปให้เกียรติผู้ร้ายแทน และการดูแลผู้ต้องหาทำเหมือนเป็นระดับ VIPนอนนอกห้องขัง มีอาหารกิน มีบุหรี่ มีเวลาแต่งหน้า นี่มันคืออะไร ขอบคุณภาพจากเพจ ทนายสงกานต์ อัจฉริยะทรัพย์ ข่าวที่เกี่ยวข้อง ญาติ\u0027น้องแอ๋ม\u0027ลั่นอยากเห็นศาล สั่งประหารแก๊งฆ่าหั่น แม่ค้าหัวใสใช้กระแส\u0027เปรี้ยว\u0027 ฝากร้านขายสินค้าเต็มเฟซฯ",
  "url": "https://www.dailynews.co.th/crime/577831",
  "date": "2017-06-04T14:01:03.194Z"
}