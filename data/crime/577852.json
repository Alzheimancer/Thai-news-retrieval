{
  "id": 577852,
  "title": "\u0027แม่เปรี้ยว\u0027แทบขาดใจ ร่ำไห้ตะโกนเรียกชื่อจน\u0027ลมจับ\u0027 | เดลินิวส์",
  "description": "\u0027แม่เปรี้ยว\u0027แทบขาดใจ ร่ำไห้ตะโกนเรียกชื่อลูกจน\u0027ลมจับ\u0027 หลังมารอพบหน้าอยู่ที่ศูนย์ฝึกอบรมตำรวจภูธรภาค 4",
  "keywords": "เปรี้ยว ฆ่าหั่นศพ,ฆ่าหั่นศพ,คดีฆ่าหั่นศพ ล่าสุด,คดีน้องแอ๋มล่าสุด,น้องแอ๋ม ฆ่าหั่นศพ,ฆ่าหั่นศพขอนแก่น,อีเปรี้ยว,ข่าวเดลินิวส์วันนี้,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 4 มิ.ย. ที่ศูนย์ฝึกอบรมตำรวจภูธรภาค 4 อ.เมือง จ.ขอนแก่น ผู้สื่อข่าวรายงานว่า นางสาคร ภาษี มารดาของ น.ส.ปรียานุช หรือเปรี้ยว โนนวังชัย ผู้ต้องหาในคดีร่วมกันฆ่าหั่นศพ พร้อมด้วยบิดาและพี่ชายพี่สาว ได้เดินทางมายืนรอพบหน้าลูกสาวหลังเสร็จสิ้นการสอบปากคำที่ สตช. และมีกำหนดการณ์ต้องเข้าให้ปากคำกับพนักงานสอบสวนที่ศูนย์ฝึกอบรมนี้อีก ซึ่งทันที่ที่รถตำรวจนำ น.ส.เปรี้ยว พร้อมพวกมาถึง ผู้เป็นแม่ก็ตะโกนร้องเรียกลูกสาวด้วยความคิดถึงและปรี่จะเข้าไปขอกอด แต่ไม่สามารถทำได้ เพราะเจ้าหน้าที่ได้กันตัวเอาไว้ ก่อนจะพาแก๊งผู้ต้องหาเข้าไปด้านใน ส่วนผู้เป็นมารดาก็ตะโกนเรียกดังลั่นว่า \"เปรี้ยว เปรี้ยว เปรี้ยว ฯ\" ก่อนจะร่ำไห้พรั่งพรูออกมาไม่หยุด กระทั่งเป็นลมล้มพับไปต่อหน้าต่อตาผู้ที่เห็นเหตุการณ์ ทำให้พี่สาวของเปรี้ยวต้องเข้าไปอุ้มร่างไว้ก่อนจะล้ม จากนั้นครอบครัวก็มาช่วยปฐมพยาบาล.",
  "url": "https://www.dailynews.co.th/crime/577852",
  "date": "2017-06-04T16:00:58.995Z"
}