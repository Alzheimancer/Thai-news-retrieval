{
  "id": 577863,
  "title": "บุกค้นบ้านหนุ่มส่ง\u0027กัญชา\u0027ทางไปรษณีย์ เจออีก320โล | เดลินิวส์",
  "description": "ตำรวจ สส.ภ.6 บุกขยายผลค้นบ้าน หนุ่มแสบ ส่งกัญชาอัดแท่งทางไปรษณีย์ เจอของกลางอีกเพียบกว่า 320 กก.",
  "keywords": "ขยายผล, ค้นบ้าน, ผู้ต้องหาส่งกัญชาทางไปรษณีย์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "จากกรณี เมื่อวันที่ 1 มิ.ย. ตำรวจ สส.ภ.6 จับกุม นายมนตรี ปิยะพันธ์ อายุ 30 ปี ผู้ต้องหาในคดียาเสพติด พร้อมของกลางกัญชาอัดแท่งบรรจุกล่องไปรษณีย์ 44 กล่อง น้ำหนักรวม 71 กก. และยาบ้า 202 เม็ด คิดเป็นมูลค่ากว่า 426,000 บาท หลังลักลอบยัดกัญชาอัดแท่งส่งทางไปรษณีย์ให้กับลูกค้าในพื้นที่ภาคใต้ ซึ่งมีเงินหมุนเวียนแค่ปีเดียวถึง 5 ล้านบาท ความคืบหน้าเมื่อวันที่ 4 มิ.ย. พล.ต.ต.ภาณุ บุรณศิริ ผบก.สสภ.ภ.6 ได้สืบสวนขยายผลจากคดีขนายมนตรี ด้วยการบุกไปตรวจค้นบ้านเลขที่ 88 หมู่ 1 ต.วังอิทก อ.บางระกำ จ.พิษณุโลก ซึ่งเป็นบ้านของนายมนตรีเองและสามารถตรวจค้นยึดกัญชาอัดแท่งได้อีก 8 ถุง ถุงละประมาณ 40 ก.ก. นอกจากนี้ยังพบตรายาง รายชื่อลูกค้า ถุงปุ๋ยและกล่องไปรษณีย์ที่ว่าคาดเตรียมใช้บรรจุกัญชาอัดแท่งส่งให้ลูกค้าอีกหลายราย.",
  "url": "https://www.dailynews.co.th/crime/577863",
  "date": "2017-06-04T18:00:52.646Z"
}