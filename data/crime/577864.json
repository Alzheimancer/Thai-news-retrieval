{
  "id": 577864,
  "title": "ชาวบ้านไม่ยอมหลับ รอส่ง\u0027แก๊งหั่น\u0027นอนห้องขังคืนแรก | เดลินิวส์",
  "description": "ชาวบ้านเขาสวนกวางไม่ยอมหลับยอมนอน แห่ล้อมโรงพักแน่น รอดู-ถ่ายรูป ร่วมกันส่ง \u0027แก๊งหั่นศพ\u0027 นอนห้องขังคืนแรก",
  "keywords": "เปรี้ยว ฆ่าหั่นศพ,ฆ่าหั่นศพ,คดีฆ่าหั่นศพ ล่าสุด,คดีน้องแอ๋มล่าสุด,น้องแอ๋ม ฆ่าหั่นศพ,ฆ่าหั่นศพขอนแก่น,อีเปรี้ยว,ข่าวเดลินิวส์วันนี้,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 4 มิ.ย. ผู้สื่อข่าวรายงานว่า บริเวณโดยรอบ สภ.เขาสวนกวาง จ.ขอนแก่น ในช่วงค่ำคืนนี้เต็มไปด้วยวุ่นวายเล็กน้อย เนื่องจากมีบรรดาชาวบ้านหลากเพศหลายวัยแห่แหนกันมารอดูและถ่ายภาพ น.ส.ปรียานุช หรือเปรี้ยว โนนวังชัย อายุ 24 ปี น.ส.กวิตา หรือเอิร์น ราชดา อายุ 25 ปี และน.ส.อภิวันท์ หรือแจ้ สัตยบัณฑิต อายุ 28 ปี กลุ่มผู้ต้องหาที่ร่วมฆาตกรรมหั่นศพ น้องแอ๋ม-น.ส.วาริสรา กลิ่นจุ้ย อายุ 22 ปี แก๊งผู้ต้องหาคดีฆ่าหั่นศพ \"น้องแอ๋ม\" หลังจากเสร็จสิ้นการสอบปากคำมาทั้งวัน และจะต้องถูกคุมขังที่ห้องขังโรงพักแห่งนี้ แม้จะมืดค่ำมากแล้วก็ตาม ต่อมา ทั้ง 3 ผู้ต้องหาก็มาถึง สภ.เขาสวนกวาง โดยตำรวจได้รีบคุมตัวขึ้นไปบนโรงพักทันที พร้อมทั้งกันไม่ให้ชาวบ้านและผู้สื่อข่าวเข้ามาในระยะที่กำหนด เพื่อป้องกันความโกลาหล ซึ่งมีรายงานว่าพนักงานสอบสวนจะสอบปากคำเพิ่มเติมในสำนวนอีก ก่อนส่งเข้าห้องขัง และในวันที่ 5 มิ.ย. พล.ต.ต.ธนาศักดิ์ ฤทธิเดชไพบูลย์ รอง ผบช.ภ.4 จะเรียกประชุมถึงการทำแผนอีกครั้งว่าจะเอาอย่างไร ข่าวที่เกี่ยวข้อง... \u0027สิบเวร\u0027ใจเต้นเจอคดีใหญ่ ปัดกวาดถูรอคุม\u0027แก๊งหั่นศพ\u0027  ",
  "url": "https://www.dailynews.co.th/crime/577864",
  "date": "2017-06-04T20:00:44.960Z"
}