{
  "id": 577889,
  "title": "แฉบัญชี\u0027เปรี้ยว\u0027เหลือ800บาท สลับ\u0027เอิร์น\u0027มีสะพัด1-2ล้าน | เดลินิวส์",
  "description": "ทีมคลี่คลายคดี \u0027แก๊งสาวฆ่าหั่นศพ\u0027 เร่งเช็กเส้นทางการเงิน พบบัญชี \u0027เปรี้ยว\u0027 เหลือแค่ 800 บาท ตรงข้ามกับ\u0027เอิร์น\u0027สะพัดตกเดือนละ 1 - 2 ล้านบาท",
  "keywords": "เปรี้ยว ฆ่าหั่นศพ,ฆ่าหั่นศพ,คดีฆ่าหั่นศพ ล่าสุด,คดีน้องแอ๋มล่าสุด,น้องแอ๋ม ฆ่าหั่นศพ,ฆ่าหั่นศพขอนแก่น,อีเปรี้ยว,ข่าวเดลินิวส์วันนี้,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 5 มิ.ย. ผู้สื่อข่าว \"เดลินิวส์ออนไลน์\" รายงานว่า ในขณะที่ชุดควบคุมฝูงชนจาก บก.ภ.4 จำนวน 1 กองร้อย ตรึงกำลังรับสถานการณ์ในช่วงที่ควบคุมตัว \"แก๊งสาวฆ่าหั่นศพ\" ทำแผนประกอบคำรับสารภาพตามจุดต่างๆรวม 8 จุด ทีมคลี่คลายคดีอีกชุดหนึ่งได้แยกออกมาตรวจเช็กทรัพย์สินและเส้นทางการเงินของกลุ่มผู้ต้องหา ทำให้พบว่า ในบัญชีของ น.ส.เปรี้ยว มีเงินเหลือติดบัญชีอยู่แค่ 800 บาทเท่านั้น ซึ่งตรงกันข้ามกับบัญชีของ น.ส.เอิร์น ที่มีเงินสะพัดในบัญชีตกเดือนละ 1 ล้านบาท บางเดือนเงินหมุนเวียนสะพัดถึง 2 ล้านบาท ตอนนี้กำลังเช็กบัญชีของ น.ส.แจ้ อย่างละเอียดอยู่ เพื่อขยายผลว่ามีการยักย้ายถ่ายเทโอนไปให้กับผู้ใดหรือไม่ รวมถึงเป็นเงินที่ได้มาจากด้านใดกันแน่.",
  "url": "https://www.dailynews.co.th/crime/577889",
  "date": "2017-06-05T06:00:37.146Z"
}