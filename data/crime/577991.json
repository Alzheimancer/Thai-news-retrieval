{
  "id": 577991,
  "title": "ห้ามตร.ถ่ายรูปผู้ต้องหา แชร์โซเชียลหลังถูกวิจารณ์ยับ | เดลินิวส์",
  "description": "พล.ต.อ.กวี สุภานันท์ ที่ปรึกษา (สบ10) กล่าวกำชับในที่ประชุม แจ้งข้าราชการตำรวจ ห้ามถ่ายรูปผู้ต้องหาแชร์โซเชียล หลังเกิดกระแสวิพากษ์วิจารณ์การทำงานของตำรวจว่าไม่สมควร ไม่เหมาะสม\r\n\r\n",
  "keywords": "พล.ต.อ.กวี สุภานันท์,ที่ปรึกษา (สบ10),ห้ามตำรวจถ่ายรูปผู้ต้องหา,ถ่ายรูปผู้ต้องหาแชร์โซเชียล,ห้ามถ่ายรูปผู้ต้องหาแชร์โซเชียล,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 5 มิ.ย. ที่ศูนย์ประชุมปฎิบัติการ สำนักงานตำรวจแห่งชาติ (ศปก.ตร.) พล.ต.อ.กวี สุภานันท์ ที่ปรึกษา (สบ10) กล่าวกำชับในที่ประชุมให้ทุกหน่วย แจ้งข้าราชการตำรวจในสังกัดทุกนายทราบ โดยให้พึงระมัดระวังหรือไม่กระทำการใดๆ เช่น การถ่ายภาพ, วีดีโอ เผยแพร่ แชร์ข้อมูลที่เกี่ยวข้องกับผู้ต้องหาในคดีแล้วนำข้อมูลเหล่านั้นเข้าสู่สื่อสังคมออนไลน์หรือส่งต่อให้บุคคลอื่น เนื่องจากมีกรณีการกระทำในลักษณะดังกล่าว (ถ่ายภาพผู้ต้องหาคดีฆ่าหั่นศพในอิริยาบถต่างๆ) จนเกิดกระแสวิพากษ์วิจารณ์การทำงานของข้าราชการตำรวจทางสื่อสังคมออนไลน์เป็นอย่างมากว่าเป็นการกระทำที่ไม่สมควร ไม่เหมาะสม จึงขอให้ข้าราชการตำรวจทุกนายพึงระลึกไว้เสมอว่าการทำงานของข้าราชการตำรวจต้องมีความเป็นกลาง มีจิตสำนึกว่าการกระทำใดๆ จะสร้างความเสียหายให้กับองค์กร หน่วยงานตนเองหรือไม่ ข่าวที่เกี่ยวข้อง... - ตร.ขอแจงไม่ใส่กุญแจมือทีม\u0027ฆ่าหั่น\u0027 ซ้ำยังกินดี-แต่งสวย    ",
  "url": "https://www.dailynews.co.th/crime/577991",
  "date": "2017-06-05T14:01:20.286Z"
}