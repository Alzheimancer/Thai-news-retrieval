{
  "id": 578212,
  "title": "โยมแม่ กาง4เต้นท์ไว้รับแขก สวด\"สามเณรปลื้ม\"คืนแรก | เดลินิวส์",
  "description": "โยมแม่ พร้อมญาติและเจ้าอาวาส เตรียมสถานที่จัดพิธีสวดพระอภิธรรม \u0027สามเณรปลื้ม\u0027 คืนแรก\r\n",
  "keywords": "โยมแม่เตรียม4เต้นท์รับแขก,สวด\u0027สามเณรปลื้ม\u0027คืนแรก,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "จากกรณีการขุดพบศพ \"สามเณรปลื้ม\" อายุ 17 ปี ถูกฆ่าโบกปูนฝังใต้ฐานพระพุทธรูป ภายในวัดท่าวังตะวันตก ต.ท่าวัง อ.เมือง จ.นครศรีธรรมราช หลังถูกทาง \"พระเด่น\" ซึ่งเป็นพระลูกวัดวัดเดียวกัน ร่วมกับพวกลงมือฆ่า โดยอ้างว่าแค้นที่ถูกสามเณรผู้ตายเข้ามาขโมยทรัพย์สินของภรรยาพระเด่น สมัยที่ยังเป็นฆราวาส กระทั่ง\"โยมพ่อ-โยมแม่\" เปิดศึกแย่งศพ “สามเณรปลื้ม” กลางวัด แม้แต่เจ้าอาวาสองค์ใหม่ ช่วยเจรจาไกล่เกลี่ยไม่ได้ ต่างฝ่ายยืนยันจะเอาศพไปทำพิธีก่อน ร้อนถึงตำรวจต้องเชิญตัวไปตกลงที่โรงพัก จนในที่สุดฝ่ายพ่อได้นำร่างไปจัดพิธีก่อน ล่าสุดเมื่อวันที่ 6 มิ.ย. ที่วัดวังไทร หมู่ 7 ต.กำโลน อ.ลานสกา จ.นครศรีธรรมราช ผู้สื่อข่าวรายงานว่า นางกัญญา มินกระโทก อายุ 40 ปี โยมแม่สามเณรปลื้ม พร้อมด้วยญาติและเจ้าอาวาสวัดวังไทร ได้เตรียมจัดสถานที่เพื่อนำศพสามเณรปลื้มมาสวดคืนแรกในวันที่ 7 มิ.ย.นี้ โดยกางเต้นท์ไว้ 4 รองรับแขกเหรื่อ ทั้งนี้ นางกัญญาอยากให้สังคมเข้าใจว่าทั้งฝ่ายตนกับฝ่ายนายชวน โยมพ่อของสามเณรปลื้ม ต่างคนก็รักลูกคงไม่มีใครอยากให้เกิดเหตุการณ์เช่นนั้นแย่งศพ. ข่าวที่เกี่ยวข้อง... วุ่นทั้งวัด\"โยมพ่อ-โยมแม่\" เปิดศึกแย่งศพ\"สามเณรปลื้ม\"  ",
  "url": "https://www.dailynews.co.th/crime/578212",
  "date": "2017-06-06T16:00:56.788Z"
}