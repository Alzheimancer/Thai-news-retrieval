{
  "id": 578403,
  "title": "\u0027ติ่งดีเจต้นหอม\u0027คลั่งขู่ฆ่า\u0027ซัน\u0027 บุกคอนโดหึงหวง\u0027ดีเจสาว\u0027 | เดลินิวส์",
  "description": "หนุ่มแฟนคลับ \u0027ดีเจต้นหอม\u0027 บุกคอนโดหวังประชิดถึงตัวดาราขวัญใจ แต่ดีเจสาวรู้ทันแจ้งตำรวจจับ ย้ำหวาดกลัวมาก ถึงขนาดขู่ฆ่า \u0027ซัน-ประชากร\u0027 เหตุหึงหวงที่มาเป็นแฟน",
  "keywords": "ดีเจต้นหอม, แจ้งจับ, แฟนคลับน่ากลัว,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 7มิ.ย. น.ส.ศกุนตลา เทียนไพโรจน์ หรือ ดีเจต้นหอม พร้อมซัน ประชากร ปิยะสกุลแก้ว แฟนหนุ่ม เดินทางเข้าแจ้งความกับ ร.ต.อ.รุ่งโรจน์ โตไร่ รองสว.(สอบสวน) สน.ห้วยขวาง กรณีถูกนายธนดล (สงวนนามสกุล) อาบุ 29 ปี บุกรุกขึ้นคอนโดมิเนียมย่านห้วยขวาง ซึ่งนายธนดลก่อเหตุหลายครั้งแล้ว น.ส.ศกุนตลา เผยว่า ช่วงบ่ายวันนี้มีรายการมาถ่ายทำที่ห้องพักของตน นายธนดล ได้หลอกเจ้าหน้าที่รักษาความปลอดภัยว่า มากับทางทีมงานแล้วได้บุกขึ้นไปที่ห้องพักตนซึ่งอยู่ชั้น 15 เพื่อจะมอบเสื้อยืดวงดนตรีบอดี้สแลมให้ แต่ตนรู้ก่อนจึงรีบให้ทีมงานป้องกันไว้ก่อนที่เขาจะบุกเข้ามาในห้อง พร้อมแจ้งนิติบุคคลประสานตำรวจ สน.ห้วยขวาง มารับตัวไปโรงพักทันที ดีเจสาว กล่าวอีกว่า ชายรายนี้ติดตามตนมานานแล้วทั้งทางโซเชียลมีเดีย จนทราบถึงที่อยู่และห้องพัก ช่วงหลังๆ มาดักรอเจอบ่อยครั้ง เนื่องจากทราบว่าตนจะต้องเดินทางไปทำงานที่บริษัทจีเอ็มเอ็มแกรมมี่ที่ย่านอโศก ซึ่ง นายธนดล ไม่อาจเข้าไปในบริษัทได้ จึงมาดักรอพบต ทั้งนี้นายธนดลยังพูดกับ \"ซัน\" แฟนหนุ่มที่รุดมาหาหลังทราบเรื่องว่า ขอดีเจต้นหอมมาเป็นแฟนได้ไหม และยังพูดจาวกวนจะขู่ฆ่าซัน เนื่องจากหึงหวงอีกด้วย หลังจากเกิดเหตุรู้สึกกลัวและเริ่มหงุดหงิด อยากให้ตำรวจดำเนินคดีถึงที่สุด.",
  "url": "https://www.dailynews.co.th/crime/578403",
  "date": "2017-06-07T14:01:12.010Z"
}