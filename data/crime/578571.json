{
  "id": 578571,
  "title": "ลุ้นประกัน\u0027เบนซ์ เรซซิ่ง\u0027 ยื่น 4ล้านขอศาลอุทธรณ์เมตตา | เดลินิวส์",
  "description": "รอศาลอุทธรณ์สั่งประกัน \u0027เบนซ์ เรซซิ่ง\u0027 ทนายเผย เพิ่มหลักทรัพย์เป็น 4ล้าน ยืนยันหนักแน่นไม่หลบหนี ยุ่งเหยิงพยาน คาด 2-3 วันรู้ผล",
  "keywords": "ลุ้นประกัน\u0027เบนซ์ เรซซิ่ง\u0027,ศาลอุทธรณ์,ประกันชั้นศาลอุทธรณ์,ทนายเบนซ์ เรซซิ่ง,นายอัครกิตติ์ วรโรจน์เจริญเดช,สามีแพท ณปภา,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 8 มิ.ย. นายสิทธิโชค ตรีเนตร ทนายความนายอัครกิตติ์ วรโรจน์เจริญเดช หรือ เบนซ์ เรซซิ่ง อายุ 30 ปี นักแข่งรถชื่อดัง สามีของ แพท ณปภา ตันสกุล นักแสดงและพิธีกรสาว จำเลยคดีร่วมสมคบฟอกเงิน และสนับสนุนการค้ายาเสพติด กับนายณัฐพล หรือ บอย นาคคำ เครือข่ายนักค้ายาเสพติด นายไซซะนะ แก้วพิมพา เปิดเผยว่า ภายหลังศาลอาญามีคำสั่งไม่อนุญาตให้นายอัครกิตติ์ ประกันตัว  จนต้องถูกคุมขังอยู่ที่ทัณฑสถานบำบัดพิเศษกลางนั้น เมื่อวันที่ 7 มิ.ย. ตนได้เดินทางมายื่นคำร้องอุทธรณ์คำสั่งขอประกันตัวนายอัครกิตติ์ที่ศาลอาญา ซึ่งศาลอาญาจะส่งคำร้องอุทธรณ์ไปให้ศาลอุทธรณ์พิจารณาคาดว่าจะมีคำสั่งใน 2 - 3 วันนี้            สำหรับเหตุผลที่ตนใช้อ้างอุทธรณ์ในครั้งนี้ก็จะเป็นเหตุผลเดียวกันกับที่เคยยื่นต่อศาลอาญา เช่น การยืนยันหนักว่าหากได้รับการปล่อยชั่วคราวจะไม่หลบหนี หรือไปยุ่งเหยิงกับพยานหลักฐานอย่างเด็ดขาด ทั้งนี้ได้ยื่นหลักทรัพย์เพิ่มเติมอีก 1 ล้านบาท จากเดิม 3 ล้านบาท รวมเป็น 4  ล้านบาท เพื่อเพิ่มความน่าเชื่อถือในหลักประกัน และขอความเมตตาจากศาลอุทธรณ์พิจารณาอนุญาตให้ปล่อยชั่วคราวนายอัครกิตติ์ด้วย..",
  "url": "https://www.dailynews.co.th/crime/578571",
  "date": "2017-06-08T14:00:58.374Z"
}