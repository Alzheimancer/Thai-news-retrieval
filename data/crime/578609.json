{
  "id": 578609,
  "title": "ตั้งเมรุลอยเผาศพ\u0027เณรปลื้ม\u0027 ปลดปล่อยทนทุกข์ถูกฝัง5ด. | เดลินิวส์",
  "description": "เจ้าอาวาสวัดวังไทร สร้างเมรุลอยเตรียมเผาศพ \u0027สามเณรปลื้ม\u0027 ชี้ตั้งใจปลดปล่อยความทนทุกข์ทรมาน โดนฝังร่างใต้ดินนาน 5 เดือน ขณะที่ญาติ-ชาวบ้านร่วมแสดงความอาลัยจำนวนมาก \r\n",
  "keywords": "สามเณรปลื้ม,ฝังร่างสามเณรปลื้ม,ฆ่าฝังดินเณรปลื้ม,เดลินิวส์ออนไลน์,ข่าวล่าสุดสามเณรปลื้ม,เผาสามเณรปลื้ม,,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 8 มิ.ย. ผู้สื่อข่าวรายงานบรรยากาศที่วัดวังไทร ต.กำโลน อ.ลานสกา จ.นครศรีธรรมราช สถานที่จัดงานบำเพ็ญกุศลศพของ นายศุภโชค เอกเกียรติกุล อายุ 17 ปี หรือสามเณรปลื้ม ที่ถูกฆ่าฝังดินใต้ฐานพระพุทธรูปวัดวังตะวันตก โดยเต็มไปด้วยความโศกเศร้า มีนางกัญญา มินกระโทก แม่ของสามเณรปลื้ม และญาติพี่น้อง รวมทั้งคณะครู ชาวบ้านละแวกใกล้เคียงได้เดินทางมาร่วมแสดงความอาลัยเป็นจำนวนมาก ในขณะที่บริเวณลานหน้าศาลาโรงธรรมทางวัดวังไทร มีการจัดเตรียมสร้างเมรุลอยชั่วคราว เพื่อประกอบพิธีฌาปนกิจศพสามเณรปลื้มเป็นพิเศษ พระครูสุนทร จิตารักษ์ เจ้าอาวาสวัดวังไทร เปิดเผยว่า ทางอาตมาและพระภิกษุ-สามเณรในวัดวังไทรและชาวบ้านตั้งใจจะตั้งศพสามเณรปลื้ม บำเพ็ญกุศลและฌาปนกิจศพบนเมรุลอยชั่วคราว เพื่อเป็นการปลดปล่อยความทุกข์ทรมานมาตลอดระยะเวลา 5 เดือนที่ร่างถูกฝังอยู่ใต้ดิน และร่วมส่งดวงวิญาณของสามเณรปลื้มสู่ภูมิภพที่ดี โดยพิธีฌาปนกิจศพกำหนดในวันที่ 11 มิ.ย.นี้ โดยเริ่มประกอบพิธีทางศาสนาในเวลา 13.00 น. และฌาปนกิจในเวลา 19.00 น. ของวันเดียวกัน..  ",
  "url": "https://www.dailynews.co.th/crime/578609",
  "date": "2017-06-08T16:00:57.371Z"
}