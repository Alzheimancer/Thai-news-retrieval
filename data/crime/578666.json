{
  "id": 578666,
  "title": "คุม7ทหารเอี่ยวระเบิดส่งไปรษณีย์ ให้ตร.กองปราบฯ | เดลินิวส์",
  "description": "ทหารคุมตัวผู้ต้องหาเชื่อมโยงกับคดีระเบิดที่ส่งทางไปรษณีย์ เป็นทหาร 7 นาย พลเรือน 5 คน พร้อมของกลางส่งมอบให้พนักงานสอบสวนกองปราบปรามเพื่อแจ้งข้อหาแล้ว\r\n",
  "keywords": "ทหารคุมตัวผู้ต้องหา,คดีระเบิด,ระเบิดส่งไปรษณีย์,คุมทหาร 7 นายส่งตร.กองปราบ,คืบหน้าคดีระเบิด,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 9 มิ.ย. ผู้สื่อข่าวรายงานว่า หลังจากที่พนักงานสอบสวนกองปราบปราม เดินทางไปยังศาลทหารเพื่อขออำนาจศาลออกหมายจับผู้ต้องหาที่เชื่อมโยงกับคดีระเบิดที่ส่งทางไปรษณีย์ ในฐานความผิดสนับสนุนตามมาตรา 147 และมาตรา 157 รวมทั้งในฐานความผิดร่วมกันครอบครองและจำหน่ายอาวุธสงคราม และในฐานความผิดซื้อและครอบครองอาวุธสงคราม โดยมีทหารและพลเรือนกว่า 10 คนนั้น และก่อนหน้านี้กองกำลังรักษาความสงบเรียบร้อย (กกล.รส.) ได้นำตัวผู้เกี่ยวข้องซึ่งพบข้อมูลเชื่อมโยงทั้งหมดมาซักถามข้อมูลเบื้องต้นที่มณฑลทหารบกที่ 11 (มทบ.11) ล่าสุดเวลา 09.00 น. เจ้าหน้าที่ทหารได้ควบคุมตัวผู้ต้องหาซึ่งเป็นทหาร 7 นาย และพลเรือน 5 คน พร้อมของกลางอาวุธปืนมาส่งมอบให้พนักงานสอบสวนกองปราบปรามเพื่อแจ้งข้อหาดำเนินคดีและสอบสวนรายละเอียด โดยมีกองทัพสื่อมวลชนเฝ้ารอทำข่าว และมีรายงานว่า พล.ต.ท.ศรีวราห์ รังสิพราหมณกุล รองผบ.ตร. จะเดินทางมาร่วมสอบปากคำด้วยตนเองอีกด้วย",
  "url": "https://www.dailynews.co.th/crime/578666",
  "date": "2017-06-09T06:00:47.479Z"
}