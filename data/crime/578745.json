{
  "id": 578745,
  "title": "นึกว่าผีสาวเปลือยหลอก เพิ่งรู้เป็นศพสาวออทิสติก | เดลินิวส์",
  "description": "หนุ่มตกปลานึกว่าโดนผีหลอกตอนตี 2 วิ่งเผ่นหนีกลับบ้าน เพิ่งรู้ศพลอยน้ำเปลือยกายในสวนสาธารณะเป็นสาวออทิสติกหายตัวจากบ้าน \r\n\r\n",
  "keywords": "หนุ่มนึกโดนผีสาวเปลือยหลอก,เพิ่งรู้เป็นศพสาวออทิสติก,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "กรณีมีผู้พบร่าง \"น้องฝน\" (ขอสงวนชื่อ-นามสกุลจริง) อายุ 19 ปี สาวออทิสติก กลายเป็นศพเปลือยลอยน้ำ ในสวนเสรีไทย(น้ำบึงกุ่ม)ติดกับสำนักงานเขตบึงกุ่ม ซอยเสรีไทย 43 ถนนเสรีไทย แขวง คลองกุ่มเขตบึงกุ่ม กทม. ซึ่งทางแม่ติดใจว่าทำไมศพลูกสาวถึงเปลือยเปล่าไร้เสื้อผ้า ล่าสุดเมื่อวันที่ 9 มิ.ย. นายมานพ หวังปัญญา ชาวบ้านที่เห็นน้องฝนก่อนจะเสียชีวิตได้ให้ข้อมูลกับตำรวจว่าเมื่อกลางดึกคืนวันที่ 8 มิ.ย. ขณะกำลังนั่งตกปลาอยู่กับเพื่อน เห็นผู้หญิงเดินทางข้างรั้วจากนั้นล้มลงแล้วลุกขึ้นเดินไปริมบ่อย้ำ ก่อนถอดเสื้อผ้าแล้วโยนลงน้ำ จากนั้นลื่นตกลงไปในน้ำและเดินกลับขึ้นฝั่งมุ่งหน้าไปสะพาน ทำให้ตนตื่นตกใจกลัว ไม่คิดว่าเวลา 02.00 น. จะมีคนมาทำแบบนี้ จึงคิดว่าเป็นผีเลยเดินหนีกลับบ้าน ขณะที่ตำรวจพาตัวนายมานพไปชี้จุดที่ผู้ตายลื่นตกน้ำ จากนั้นกู้ภัยงมจนเจอเสื้อผ้าผู้ตายจมน้ำอยู่ จึงเก็บไว้หลักฐาน ประกอบกับรอผลชันสูตร เพื่อสรุปคดีนี้ต่อไป. ข่าวที่เกี่ยวข้อง... - แม่ติดใจสาว19ออทิสติก หายกลายเป็นศพเปลือยลอยน้ำ",
  "url": "https://www.dailynews.co.th/crime/578745",
  "date": "2017-06-09T14:08:05.943Z"
}