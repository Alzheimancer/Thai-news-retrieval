{
  "id": 578769,
  "title": "\"เบนซ์\"ชวดประกันชั้นอุทธรณ์ ชี้คดีอัตราโทษสูง | เดลินิวส์",
  "description": "ศาลอุทธรณ์ ยกคำร้องขอประกัน \u0027เบนซ์ เรซซิ่ง\u0027 ชี้คดีอัตราโทษสูง และอัยการคัดค้านประกันตัว เกรงปล่อยตัวชั่วคราวแล้วจะหลบหนี ขณะที่ดาราสาว \u0027แพท ณปภา\u0027 เดินทางไปเยี่ยมสามีเป็นประจำ",
  "keywords": "เบนซ์,ชวดประกัน,ชั้นอุทธรณ์,ชี้,คดี,อัตราโทษสูง,เดลินิวส์,เดลินิวส์ออนไลน,ข่าวอาชญากรรม,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 9 มิ.ย. นายสิทธิโชค ตรีเนตร ทนายความ นายอัครกิตติ์ วรโรจน์เจริญเดช หรือ \"เบนซ์ เรซซิ่ง\" นักแข่งรถชื่อดังวัย 30 ปี จำเลยคดีร่วมสมคบฟอกเงินและสนับสนุนการค้ายาเสพติด กับนายณัฐพล หรือ บอย นาคคำ เครือข่ายนักค้ายาเสพติด นายไซซะนะ แก้วพิมพา เปิดเผยถึงความคืบหน้า การอุทธรณ์คำสั่งประกันตัวในคดีว่า หลังจากเมื่อวันที่ 7 มิ.ย.ที่ผ่านมา ตนได้ยื่นคำร้องอุทธรณ์ขอปล่อยชั่วคราวนายอัครกิตติ์ โดยเพิ่มหลักทรัพย์อีก 1 ล้านบาท จาก 3 ล้านบาท เป็น 4 ล้านบาท เพื่อให้ศาลอุทธรณ์พิจารณนั้น ล่าสุดวันนี้ช่วงก่อนเวลา 12 .00 น. มารดาของนายอัครกิตติ์ ได้เดินทางมาที่ศาลอาญาเพื่อฟังคำสั่งของศาลอุทธรณ์ ซึ่งปรากฎว่าศาลอุทธรณ์พิเคราะห์แล้วเห็นว่า คดีมีอัตราโทษสูง ประกอยพฤติการณ์แห่งคดีและคำคัดค้านการประกันของพนักอัยการโจทก์ หากปล่อยชั่วคราวเกรงว่า จำเลยจะหลบหนี ในชั้นนี้จึงไม่อนุญาตให้ปล่อยชั่วคราว ยกคำร้อง.  สำหรับ เบนซ์ อัครกิตติ์ ขณะนี้ถูกควบคุมตัวอยู่ที่ทัณฑสถานบำบัดพิเศษกลาง ซึ่งแพท ณปภา ภรรยา นักแสดงสาว เดินทางไปเยี่ยมบ่อย จึงไม่มีอะไรที่น่าเป็นห่วง.",
  "url": "https://www.dailynews.co.th/crime/578769",
  "date": "2017-06-09T14:01:10.972Z"
}