{
  "id": 578800,
  "title": "\"บิ๊กแป๊ะ\"สั่งเร่งไล่ล่าไอ้หื่น บุกลวนลามนักข่าวสาว | เดลินิวส์",
  "description": "\u0027พล.ต.อ.จักรทิพย์ ชัยจินดา\u0027 ผบ.ตร. สั่งตำรวจในสังกัด เร่งติดตามหาตัวคนร้ายก่อเหตุ ลวนลามนักข่าวสาว กลางสะพานลอย หน้าสำนักงานหนังสือพิมพ์เดลินิวส์ ด้านนักข่าวสาว เข้าให้การเจ้าหน้าที่สะเก็ตภาพ\u0027ไอ้หื่น\u0027ที่ก่อเหตุอุกอาจกลางวันแสก ๆ \r\n\r\n",
  "keywords": "บิ๊กแป๊ะ,สั่งล่า,คนร้าย,บุกลวนลาม,นักข่าวสาว,เดลินิวส์,เดลินิวส์ออนไลน์,ข่าวทั่วไทย,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "crime",
  "content": "เมื่อวันที่ 9 มิ.ย. พล.ต.อ.จักรทิพย์ ชัยจินดา ผบ.ตร. ได้เปิดเผยกับผู้สื่อข่าวเดลินิวส์ออนไลน์ ถึงกรณีคนร้ายเป็นชายรูปร่างผอมสูง บุกลวนลาม น.ส.เอ (นามสมมุติ) นักข่าวสาว บนสะพานลอยหน้าสำนักงานหนังสือพิมพ์เดลินิวส์ว่า ทราบเรื่องดังกล่าวแล้วและได้สั่งการให้ฝ่ายเกี่ยวข้องดูแลความปลอดภัยในพื้นที่มากขึ้น รวมทั้งติดตามหาตัวผู้ก่อเหตุ มาดำเนินคดีตามกฎหมายให้ได้ พร้อมรายงานความคืบหน้าให้ตนทราบด้วย ผู้สื่อข่าวรายงานด้วยว่า ด้าน น.ส.เอ ได้เดินทางให้ข้อมูลเกี่ยวกับคนร้ายกับเจ้าหน้าที่ตำรวจ พร้อมสะเก็ตภาพใบหน้าคนร้าย ที่กองทะเบียนประวัติอาชญากร สำนักงานตำรวจแห่งชาติ ซึ่งหลังจากนี้จะได้นำภาพใบหน้าบุคคลดังกล่าว แจ้งไปยังสน.และฝ่ายที่เกี่ยวข้อง ให้เร่งติดตามหาตัวผู้ก่อเหตุ มาดำเนินคดีตามกฎหมายต่อไป. ข่าวที่เกี่ยวข้อง ... - ล่า\"ไอ้หื่นภัยสังคม\" ลวนลามนักข่าวสาวบนสะพานลอย - บชน.ยันสะพานลอยเดลินิวส์ ไม่ใช่ 217 จุดเสี่ยง กทม  ",
  "url": "https://www.dailynews.co.th/crime/578800",
  "date": "2017-06-09T16:00:57.548Z"
}