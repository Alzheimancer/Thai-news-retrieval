{
  "id": 576774,
  "title": "กอช.ชี้ตั้งเป้าสมาชิก1ล้านรายเรื่องยาก | เดลินิวส์",
  "description": "กอช.หัวหมุน สมาชิกลาออกหมื่นราย  รายได้ไม่พอจ่าย ต้องยอมถอนเงินจาก กอช.มาใช้  ",
  "keywords": "กอช.,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายสมพร จิตเป็นธม เลขาธิการ กองทุนการออมแห่งชาติ (กอช.) เปิดเผยว่า แผนการผลักดันเป้าหมายสมาชิกในปีนี้ให้ถึง 1 ล้านรายไม่ใช่เรื่องง่าย เพราะปัจจุบันเพิ่งมีสมาชิกเพียง 5.4 แสนราย และที่สำคัญในจำนวนนี้ก็มีการลาออกจากสมาชิก กอช.ไปกว่า 1 หมื่นราย เนื่องจากต้องการนำเงินออกไปใช้ในชีวิตประจำวัน เพราะรายได้ที่มีอยู่ไม่เพียงพอ โดยสมาชิกที่ลาออกไปเฉลี่ยแล้วมีเงินที่ได้คืนรายละ 1,000 บาท   \"ปัญหาสมาชิก กอช. ที่มีน้อย และไม่ค่อยมีคนมาสมัครเพิ่ม ปัญหาส่วนหนึ่งมาจากแรงงานนอกระบบยังไม่เข้าใจเรื่องการออมผ่าน กอช. เนื่องจากเป็นผู้มีรายได้ไม่มาก มีรายได้ไม่แน่นอน ต้องหาเช้ากินค่ำ การจะไปบอกให้คนกลุ่มนี้มาออมเงินวันนี้เพื่อเก็บไว้ใช้ตอนอายุ 60 ปี จึงไม่ใช่เรื่องง่าย ทำให้ กอช. ต้องมีการประชุมระดมสมองเพื่อหาจุดเปลี่ยนในการทำงานและการหาสมาชิก\"    ",
  "url": "https://www.dailynews.co.th/economic/576774",
  "date": "2017-06-03T22:10:42.427Z"
}