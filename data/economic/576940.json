{
  "id": 576940,
  "title": "แบงก์ชาติพร้อมคุม\"บาท\" | เดลินิวส์",
  "description": "ผู้ว่าธปท.ลั่น พร้อมใช้มาตรการดูแลเงินบาทที่แข็งค่าเร็วเกินไปในช่วงนี้ วอนผู้ประกอบการทำประกันความเสี่ยงมากขึ้น  แย้มอยู่ระหว่างทบทวนเกณฑ์กำกับจรรยาบรรณผู้บริหารสถาบันการเงิน คาดออกใช้ 1-2 เดือนนี้",
  "keywords": "ธปท. เกณฑ์ ควบคุม เงินบาท มาตรการ รัฐบาล เศรษฐกิจ ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายวิรไท สันติประภพ ผู้ว่าการธนาคารแห่งประเทศไทย เปิดเผยว่าพร้อมใช้มาตรการดูแลค่าเงินบาทที่แข็งค่าอย่างรวดเร็วในช่วงนี้  หลังจากเงินดอลลาร์อ่อนค่าหลังตามข่าวที่ประธานาธิบดีสหรัฐเตรียมออกนโยบายการปฏิรูปภาษีและนโยบายการคลังออกมา ประกอบกับเศรษฐกิจไทยไตรมาสแรกเติบโตสูงเร่งให้มีเงินทุนไหลเข้าไทย อย่างไรก็ตามการเคลื่อนไหวของค่าเงินบาทยังเคลื่อนไหวทิศทางเดียวกับสกุลเงินอื่นไม่น่ากังวล   นอกจากนี้ขอให้ผู้ประกอบการทำประกันความเสี่ยงอัตราแลกเปลี่ยนมากขึ้น จากปัจจุบันมีสัดส่วนภาคธุรกิจที่ทำประกันความเสี่ยงอัตราแลกเปลี่ยนเพียง 40% ส่วนกรณีที่นักวิเคราะห์มองว่ามาตรการลดการออกพันธบัตรธนาคารแห่งประเทศไทยระยะสั้นต่ำกว่า 1 ปีไม่ช่วยให้เงินบาทอ่อนค่านั้น เจตนาของธปท.ต้องการให้ต่างชาติลงทุนในพันธบัตรระยะยาว แทนการมาพักเงินเพื่อเก็งกำไรระยะสั้นแล้วทำให้ค่าเงินบาทผันผวน     นายวิรไทกล่าวว่า ธปท.กำลังทบทวนเกณฑ์การกำกับจรรยาบรรณผู้บริหารและกรรมการของสถาบันการเงิน คาดว่าจะออกคู่มือได้ภายใน 1-2 เดือนนี้ เนื่องจากความคาดหวังว่าผู้บริหารต้องมีความรู้ความสามารถสูง จากบริการการเงินด้วยเทคโนโลยีและนวัตกรรมการเงินยุคใหม่ที่มีความเสี่ยงสูงขึ้น  ",
  "url": "https://www.dailynews.co.th/economic/576940",
  "date": "2017-06-03T22:21:51.229Z"
}