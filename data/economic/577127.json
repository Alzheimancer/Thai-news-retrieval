{
  "id": 577127,
  "title": "หยุดยาวฉุดดัชนีผลผลิตอุตฯ ต่ำสุดรอบ 2 ปี | เดลินิวส์",
  "description": "สำนักงานเศรษฐกิจอุตสาหกรรม เผยหยุดยาวฉุดดัชนีผลผลิตอุตฯ  ติดลบ 1.7% ต่ำสุดรอบ 2 ปี ลุ้นอีอีซีดันจีดีพีโต 5% ",
  "keywords": "อุตสาหกรรม, สศอ.,ดัชนีติดลบ, แย่สุดรอบ 2 ปี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายศิริรุจ จุลกะรัตน์ ผู้อำนวยการสำนักงานเศรษฐกิจอุตสาหกรรม (สศอ.) เปิดเผยว่า ดัชนีผลผลิตอุตสาหกรรม (เอ็มพีไอ) เดือนเม.ย.  อยู่ที่ระดับ 100.07 ติดลบ 1.73% เทียบกับช่วงเดียวกันของปีก่อน  เป็นอัตราต่ำสุดในรอบ 2 ปี จากเดือนเม.ย. 58 เนื่องจากมีวันหยุดยาวต่อเนื่องหลายวัน ส่งผลให้อัตราการใช้กำลังการผลิตลดลงอยู่ที่ 53.62% จากเดือนก่อนหน้าอยู่ที่ 67.03% ภาพรวม 4 เดือนของปีนี้ (ม.ค.-เม.ย.) ดัชนีเอ็มพีไอ ติดลบ  0.1% ลดลงจากอุตสาหกรรมรถยนต์  ติดลบ 12.08% เพราะตลาดส่งออกตะวันออกกลาง และแอฟริกาลดลง เครื่องประดับลดลง 22.67% “ได้คาดการณ์ดัชนีเอ็มพีไอปี 60 อยู่ที่ 0.5-1.5% ผลิตภัณฑ์มวลรวมภายในประเทศ (จีดีพี) ภาคอุตสากรรมอยู่ที่ 1-2% แต่หากมีการลงทุนในโครงการเขตพัฒนาพิเศษภาคตะวันออก (อีอีซี) ตามเป้าหมายที่รัฐบาลวางไว้ น่าจะมีส่วนช่วยกระตุ้นให้จีดีพีประเทศขยายตัวได้เฉลี่ย 5% ต่อปี” นอกจากนี้อุตสาหกรรมน้ำดื่มยังปรับลดลง 7.48% จากกระแสคนรักและดูแลสุขภาพที่มาแรง ทำให้ผู้บริโภคน้ำบริสุทธิ์มากกว่าเครื่องดื่มชนิดอื่นมากขึ้น และโลหะประดิษฐ์อื่นๆ ลดลง 17.87% ทำให้เอ็มพีไอไม่สามารถฟื้นตัวกลับมาอยู่ในแดนบวกได้  ",
  "url": "https://www.dailynews.co.th/economic/577127",
  "date": "2017-06-03T18:27:30.620Z"
}