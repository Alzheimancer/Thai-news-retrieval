{
  "id": 577227,
  "title": "เปิดตลาดหุ้น1มิย.ลบ0.03จุด | เดลินิวส์",
  "description": "ตลาดหุ้นภาคเช้าเปิดตลาดร่วงเล็กน้อย โบรกชี้ปัจจัยต่างประทศยังเป็นลบต่อตลาดหุ้นไทยทั้งราคาน้ำมันและเฟด\r\n",
  "keywords": "หุ้น,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "เปิดตลาดหุ้นไทยภาคเช้าวันที่ 1มิย. 60  ดัชนีอยู่ที่  1,561.63จุด ลดลง 0.03  จุด หรือ 0.00% ด้วยมูลค่าการซื้อขาย  2,022.75ล้านบาท  ด้นนายมงคล พ่วงเภตรา ผู้อำนวยการอาวุโส ฝ่ายวิเคราะห์หลักทรัพย์ กลยุทธ์การลงทุน บริษัทหลักทรัพย์ เคทีบี (ประเทศไทย) จำกัด กล่าวว่า ทิศทางตลาดหุ้นไทยวันนี้ (1 มิ.ย.) นั้น ปัจจัยต่างประเทศ ยังดูเป็นลบต่อตลาดหุ้นไทย จากตัวแปรที่เปลี่ยนแปลงไป อาทิ ราคาน้ำมัน โอกาสในการขึ้นดอกเบี้ยของธนาคารกลางสหรัฐหรือเฟดและมีเรื่องผลสำรวจการเลือกตั้งของอังกฤษที่ผลสำรวจ ระบุคะแนนนิยมของพรรอนุรักษ์นิยม ทิ้งห่างจากพรรคแรงงานไม่มากนัก ทั้งหมดนี้ จะทำให้นักลงทุนหันเข้าหาสินทรัพย์ที่มีความเสี่ยงต่ำมากขึ้น พันธบัตรจะเป็นสินทรัพย์ที่ดูน่าสนใจมากขึ้น ขณะที่นักลงทุนต่างประเทศ ทิ้งขายด้วยการขายหุ้น ในวันสุดท้ายของเดือน พ.ค. ซึ่งลักษณะแบบนี้ อาจกินไปจนถึงปลายสัปดาห์หน้า (8-9 มิ.ย.)",
  "url": "https://www.dailynews.co.th/economic/577227",
  "date": "2017-06-03T18:40:45.843Z"
}