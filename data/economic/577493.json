{
  "id": 577493,
  "title": "คลังขยายเวลาฟังความเห็นภาษีที่ดินต่ออีกเดือน | เดลินิวส์",
  "description": "คลังขยายเวลาประชาพิจารณ์ภาษีที่ดินและสิ่งปลูกสร้าง หลังคนมายื่นน้อย",
  "keywords": "คลัง ฟังความเห็น ภาษีที่ดิน,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายกฤษฎา จีนะวิจารณะ ผู้อำนวยการสำนักงานเศรษฐกิจการคลัง (สศค.) เปิดเผยว่า สศค. ได้ขยายเวลาการเปิดรับฟังความเห็นต่อร่าง พ.ร.บ.ภาษีที่ดินและสิ่งปลูกสร้าง หลังจากการเปิดรับฟังความเห็นรอบแรก และรายงานให้กรรมาธิการสภานิติบัญญัติแห่งชาติ (สนช.) ที่กำลังพิจารณาร่างกฎหมายภาษีที่ดินและสิ่งปลูกสร้าง ได้มีผู้แสดงความคิดเห็นเข้ามาเป็นจำนวนน้อย “ทางกรรมาธิการ สนช. จึงได้ให้ขยายเวลาการเปิดรับฟังความเห็นออกไป โดยตอนนี้ได้ขยายเวลาการพิจารณาร่างกฎหมายภาษีที่ดินและสิ่งปลูกสร้างออกไปอีก 60 วัน เนื่องจากมีรายละเอียดอัตราการเก็บภาษีและการเว้นการเก็บภาษีที่ยังมีการถกเถียงที่เห็นแตกต่างกันมาก จึงอยากให้ สศค.เปิดรับฟังความเห็นเพิ่มขึ้นและกลับมารายงานให้กรรมาธิการรับทราบอีกครั้ง เพื่อจะมีข้อเสนอแนะที่ดีในการพิจารณาก่อนออกกฎหมาย”",
  "url": "https://www.dailynews.co.th/economic/577493",
  "date": "2017-06-03T17:30:07.939Z"
}