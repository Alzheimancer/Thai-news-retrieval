{
  "id": 577498,
  "title": "รัฐทุ่ม 2,500 ล. หนุนมหาวิทยาลัยทำงานวิจัย | เดลินิวส์",
  "description": "รัฐบาลทุ่มงบ 2,500 ล้านบาทให้มหาวิทยาลัยนำไปใช้ในการวิจัย สร้างนวัตกรรมให้เกิดขึ้น นำไปสู่การสร้างโครงการไทยแลนด์ 4.0 ให้เป็นรูปธรรม\r\n",
  "keywords": "รัฐบาล มหาวิทยาลัย วิจัย นวัตกรรม\r\n,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายสุวิทย์ เมษินทรีย์ รมต.ประจำสำนักนายกรัฐมนตรี เปิดเผยว่า รัฐบาลได้จัดสรรงบประมาณกลางปี 60 จำนวน วงเงิน 2,500 ล้านบาท เพื่อเดินหน้าทำนโยบายไทยแลนด์ 4.0 ให้เป็นรูปธรรม โดยวงเงิน 1,500 ล้านบาทแรก จะจัดสรรให้มหาวิทยาลัย 27 แห่ง สร้างศูนย์กลางนวัตกรรม เพื่อทำวิจัยไปสู่เชิงพาณิชย์ ทั้ง ด้านอาหารและเกษตร ด้านสังคมผู้สูงวัย ด้านสร้างเมืองทันสมัย (สมาร์ทซิตี้) ด้านพลังงาน และเศรษฐกิจสร้างสรรค์ ซึ่งการทำเรื่องนี้จะนำไปสู่การสร้างโครงการไทยแลนด์ 4.0 ให้เป็นรูปธรรม ส่วนวงเงินที่เหลืออีก 1,000 ล้านบาท ได้เสนอให้นายกรัฐมนตรี พิจารIาว่า ประเทศไทยจะต้องมีเทคโนโลยีที่เป็นของประเทศไทยเองในอนาคต ซึ่งนอกเหนือจาก 5 กลุ่มข้างต้นแล้ว ยังมีเทคโนโลยีอีก 2 ส่วนที่ประเทศไทยมีโอกาสที่ดี และในอีก 5 ปี สามารถขึ้นเป็นผู้นำโลกได้ คือ เรื่องของเทคโนโลยีชีวภาพ (ไบโอเทค) และวิศวกรรมชีวการแพทย์ (ไบโอเมด) จึงได้จัดสรรเงินเป็น 2 ส่วน ส่วนแรก 500 ล้านบาทมอบให้มหาวิทยาลัยเกษตรศาสตร์เป็นเจ้าภาพทำการวิจัยเรื่องไบโอเทค และอีก 500 ล้านบาท ให้มหาวิทยาลัยมหิดล เป็นเจ้าภาพทำการวิจัยเรื่อง ไบโอเมด  ",
  "url": "https://www.dailynews.co.th/economic/577498",
  "date": "2017-06-03T17:29:52.991Z"
}