{
  "id": 577628,
  "title": "รัฐเร่งยกระดับเอสเอ็มอีควงเอกชนดันศก. | เดลินิวส์",
  "description": "สมคิด ชี้ ปัจจัยภายนอกยังมีผลต่อศก.ไทย เร่งยกระดับเอสเอ็มอี ชูเศรษฐกิจชุมชน ขับเคลื่อนเศรษฐกิจไทย ",
  "keywords": "เอสเอ็มอี,เศรษฐกิจ,ขับเคลื่อน,ชุมชน,กฎหมาย,งบประมาณ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายสมคิด จาตุศรีพิทักษ์ รองนายกรัฐมนตรี ได้ปาฐกถาพิเศษ ภายใต้หัวข้อ \" ก้าวต่อไปในการสร้างความเข้มแข็งและยั่งยืนให้กับเศรษฐกิจภายในประเทศ \" ในงานการประชุมหอการค้าภาค 5 ภาค ประจำปี 60 ว่า ปัจจัยจากต่างประเทศยังเป็นปัจจัยสำคัญที่ส่งผลกระทบต่อการขับเคลื่อนเศรษฐกิจของไทย จึงจำเป็นต้องเร่งยกระดับและสร้างความเข้มแข็งให้กับผู้ประกอบการเอสเอ็มอี โดยนำนวัตกรรมเข้ามาปรับใช้ในกระบวนการผลิตและการค้า ขณะที่การขับเคลื่อนเศรษฐกิจระดับชุมชนจะต้องร่วมมือกับภาคเอกชนเพื่อช่วยในการขับเคลื่อนควบคู่กันไป มั่นใจว่าจะส่งผลให้เศรษฐกิจไทยฟื้นตัวดีขึ้นต่อเนื่อง โดยภาครัฐจะเป็นตัวกลางประสานความร่วมมือเพื่ออำนวยความสะดวกในการทำธุรกิจ ด้วยการแก้ไขกฏระเบียบลดขั้นตอน ด้านกฏหมาย รวมถึงสนับสนุนงบประมาณด้านต่างๆ",
  "url": "https://www.dailynews.co.th/economic/577628",
  "date": "2017-06-03T17:29:57.879Z"
}