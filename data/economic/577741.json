{
  "id": 577741,
  "title": "ไม่สวมหมวกกันน็อค ห้ามเข้า \"ศาลากลาง\" | เดลินิวส์",
  "description": "พิษณุโลก เอาจริง เตรียมออกมาตรการหลัก 4 ข้อ กวดขันวินัยจราจร เผยไม่สวมหมวกกันน็อค ห้ามเข้า \u0027ศาลากลาง\u0027 หวังป้องกันและลดอุบัติเหตุทางถนน ",
  "keywords": "ไม่สวมหมวกกันน็อค ห้ามเข้า \u0027ศาลากลาง\u0027, ไม่, สวม, หมวกกันน็อค, ห้ามเข้า, ศาลากลาง, พิษณุโลก, นวัตกรรมขนส่ง, เดลินิวส์ ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายฐานุพงศ์ เจริญสุรภิรมย์ รองผู้ว่าราชการจังหวัดพิษณุโลก เปิดเผยว่า จะบูรณาการหน่วยงานที่เกี่ยวข้องกวดขันวินัยจราจรเน้นมาตรการหลัก 4 ข้อ ได้แก่ 1.เปิดไฟใส่หมวก 2.คาดเข็มขัดนิรภัย 3.ไม่ขับรถเร็วเกินกฎหมายกำหนด 4.ไม่ขับรถขณะเมาสุรา พร้อมทำบันทึกข้อตกลงหรือเอ็มโอยู ( MOU) ร่วมกันทุกอำเภอ หน่วยงานราชการสถานศึกษา สถานประกอบการทั้งจังหวัด โดยเฉพาะในศาลากลางจังหวัดพิษณุโลกต้องเข้มงวดกวดขันอย่างจริงจังเป็นตัวอย่างนำร่อง หากผู้ขับขี่ไม่สวมหมวกนิรภัยจะ ไม่อนุญาตให้เข้าศาลากลางจะเริ่มประชาสัมพันธ์ ทำความเข้าใจทุกพื้นที่อำเภอก่อน1เดือนไปถึงวันที่  30 มิ.ย.นี้  จากนั้นตำรวจจะเริ่มใช้มาตรการทางกฎหมายเพื่อจับกุมตั้งแต่วันที่ 1 ก.ค.60  นายฐานุพงศ์ กล่าวต่อว่า จังหวัดพิษณุโลกได้ประชุมสรุปผลดำเนินการและถอดบทเรียนช่วงเทศกาลสงกรานต์ 60 พบการไม่สวมหมวกนิรภัย เมาสุราขับรถเร็วเกินกำหนด เป็นสาเหตุสำคัญที่ทำให้เกิดอุบัติเหตุ แม้ส่วนหนึ่งมีสาเหตุมาจากสภาพอากาศฝนตกในพื้นที่ผิวถนนลื่น แต่กฎจราจรเป็นเรื่องสำคัญที่ประชุมจึงมีความเห็นให้ประกาศเป็นวาระจังหวัดเรื่องการรณรงค์สวมหมวกนิรภัยและกวดขันวินัยจราจรทั้ง365 วัน",
  "url": "https://www.dailynews.co.th/economic/577741",
  "date": "2017-06-04T06:00:59.024Z"
}