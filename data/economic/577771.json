{
  "id": 577771,
  "title": "พลังงานระดมแผนรับมือวิกฤตก๊าซฯ ปี 64-66 | เดลินิวส์",
  "description": "สนพ.เล็งสรุปแผนเตรียมความพร้อมรองรับสภาวะวิกฤติก๊าซธรรมชาติ ปี 64 – 66 กระทบกำลังผลิตไฟ 1,700 เมกะวัตต์ ให้เสร็จภายในเดือนก.ย.-ต.ค.นี้",
  "keywords": "สนพ. วิกฤติก๊าซธรรมชาติ ไฟฟ้า,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายประเสริฐ สินสุขประเสริฐ รองผู้อำนวยการสำนักนโยบายและแผนพลังงาน (สนพ.) เปิดเผยว่า  สนพ.อยู่ระหว่างสรุปแผนเตรียมความพร้อมรองรับสภาวะวิกฤติก๊าซธรรมชาติ ปี 64 – 66 เนื่องจากความล่าช้าการบริหารจัดการก๊าซในอ่าวไทย ส่งผลให้การผลิตลดลงประกอบกับโรงไฟฟ้าถ่านหินไม่สามารถดำเนินการได้ตามแผนจะส่งผลกระทบต่อก๊าซฯหายไปประมาณ 2 ล้านตันหรือเทียบเท่ากับโรงไฟฟ้าก๊าซธรรมชาติหายไป 1,700 เมกะวัตต์ คาดว่า  แล้วเสร็จภายในเดือนก.ย.-ต.ค.นี้ สำหรับแผนเบื้องต้นได้แก่การลดความต้องการใช้ไฟฟ้า ด้วยการเสนอแนวคิด ส่งเสริมติดตั้งแผงโซลาร์บนหลังคา (โซลาร์ รูฟทอป) เพื่อลดความต้องการไฟฟ้าสูงสุด (พีค) ช่วงกลางวันที่คาดว่า เสนอรับซื้อระดับ 1,000 เมกะวัตต์ แต่ยังไม่ได้ข้อสรุป เพราะต้องหารือแนวทางการปฏิบัติรายละเอียดรวมถึงการใช้มาตรการดีมานด์ เรสปอน (ดีอาร์) เพื่อประหยัดไฟฟ้าตามช่วงเวลาที่ภาครัฐกำหนดเป็นการเฉพาะ",
  "url": "https://www.dailynews.co.th/economic/577771",
  "date": "2017-06-04T14:01:07.982Z"
}