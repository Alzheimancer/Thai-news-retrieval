{
  "id": 577772,
  "title": "รัฐปราบสินค้าเถื่อนพาตลาดโรงเกลือซบเซา | เดลินิวส์",
  "description": "ตลาดโรงเกลือเงียบกริบ หลังรัฐเอาจริงเข้มปราบปรามสินค้าละเมิดลิขสิทธิ์ โดยเฉพาะการค้าขายในร้านค้าที่ขายสินค้า กระเป๋า รองเท้า แบรนด์เนมที่ละเมิดลิขสิทธิ์ ได้ปิดร้านไปอื้อ",
  "keywords": "ตลาดโรงเกลือ สินค้าละเมิดลิขสิทธิ์ ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายทศพล ทังสุบุตร อธิบดีกรมทรัพย์สินปัญญา เปิดเผยว่า ขณะนี้ การซื้อขายสินค้าที่ตลาดโรงเกลือซบเซาลงอย่างเห็นได้ชัด หลังจากเจ้าหน้าที่ทหาร และหน่วยงานที่เกี่ยวข้อง ได้เข้าไปกวดขันจับกุมสินค้าละเมิดเครื่องหมายการค้าอย่างหนัก โดยเฉพาะการค้าขายในร้านค้าที่ขายสินค้า กระเป๋า รองเท้า แบรนด์เนมที่ละเมิดลิขสิทธิ์ ได้ปิดร้านไปจำนวนมาก หลังจากที่คณะกรรมการนโยบายเศรษฐกิจระหว่างประเทศ (กนศ.) ได้สั่งการให้คณะรักษาความสงบแห่งชาติ (คสช.) เข้ามาดูแลเรื่องการปราบปรามสินค้าละเมิดทรัพย์สินทางปัญญา และต้องเห็นผลปฏิบัติชัดเจนขึ้นภายใน 3 เดือนในพื้นที่เป้าหมายไว้ 6  แห่งคือ มาบุญครอง พันธุ์ทิพย์ คลองถม ตลาดจตุจักร บ้านหม้อ และตลาดโรงเกลือ นอกจากนั้น สำนักงานคณะกรรมการป้องกันและปราบปรามการฟอกเงิน (ปปง.) ได้นำพ.ร.บ. ฟอกเงินฯ มาใช้ควบคู่ไปด้วย ในการสั่งอายัดทรัพย์สิน หากพบว่าร้านค้าใดทำความผิด ขายสินค้าละเมิดเครื่องหมายการค้าลิขสิทธิ์ ขณะเดียวกัน กรมฯ ก็ได้เร่งแก้ปัญหา",
  "url": "https://www.dailynews.co.th/economic/577772",
  "date": "2017-06-04T14:01:10.427Z"
}