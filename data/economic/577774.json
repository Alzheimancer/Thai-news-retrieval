{
  "id": 577774,
  "title": "ยอดลงทุนตั้งโรงงาน 5 เดือนวูบ 11.58% | เดลินิวส์",
  "description": "กรมโรงงานอุตสาหกรรม เผยยอดลงทุนตั้งโรงงาน 5 เดือนลดลงเหลือ 1.67 แสนล้านบาท หรือลดลงถึง 11.58% แต่เริ่มใจชื่นพ.ค. เงินลงทุนโต 18% กว่า 5 หมื่นล้านบาทสูงสุดปีนี้ อาหาร โลหะ พลาสติก นำโด่ง",
  "keywords": "โรงงานอุตสาหกรรม ลงทุน,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายมงคล พฤกษ์วัฒนา อธิบดีกรมโรงงานอุตสาหกรรม เปิดเผยว่า การขอใบอนุญาตประกอบกิจการ (ร.ง.4)  และการขยายกิจการใน 5 เดือน (ม.ค. – พ.ค.) ของปี 60 มี 1,975 ลดลง 0.36 % คิดเป็นมูลค่าการลงทุนรวม 167,283 ล้านบาท ซึ่งลดลง 11.58 % เทียบกับช่วงเดียวกันของปีก่อน  แบ่งเป็น เปิดกิจการใหม่จำนวน 1,617 โรงงาน ลดลง 3.86  % ส่งผลให้มูลค่าการลงทุน ลดลงไป 17.71 % และขยายกิจการ 358 โรงงาน เพิ่มขึ้น 19.33 % แต่มูลค่าลงทุน 68,002 ล้านบาท ลดลง 0.79 % ส่วนการขอใบอนุญาตประกอบกิจการ ร.ง.4 และการขยายกิจการเดือนพ.ค. 60 มีจำนวนโรงงานขอ 433 โรงงาน เพิ่มขึ้น 18.31% มูลค่าการลงทุนรวม 50,240 ล้านบาท เพิ่มขึ้น 120.94% เทียบกับช่วงเดียวกันของปีก่อน ซึ่งเป็นเดือนที่มีมูลค่าการลงทุนสูงสุดในปีนี้  โดยอุตสาหกรรมที่จดประกอบกิจการใหม่มากที่สุด 3 อันดับแรกเดือนพ.ค.  คือ  อาหาร 46 โรงงาน, ผลิตภัณฑ์โลหะ 40 โรงงาน และพลาสติก 32 โรงงาน",
  "url": "https://www.dailynews.co.th/economic/577774",
  "date": "2017-06-04T12:00:57.494Z"
}