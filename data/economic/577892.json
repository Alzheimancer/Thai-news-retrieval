{
  "id": 577892,
  "title": "เปิดตลาดหุ้น5มิย.บวก 4.90จุด | เดลินิวส์",
  "description": "ตลาดหุ้นภาคเช้าเปิดตลาดบวก โบรกชี้ตลาดสัปดาห์นี้มีโอกาสผันผวน แนะนักลงทุนจับตาเฟด-ผลเลือกตั้งในอังกฤษ\r\n",
  "keywords": "หุ้น,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "เปิดตลาดหุ้นไทยภาคเช้าวันที่ 5มิย. 60  ดัชนีอยู่ที่ 1,572.50 จุด เพิ่มขึ้น 4.90จุด หรือ 0.31% ด้วยมูลค่าการซื้อขาย930.60    ล้านบาท      ด้านนายวิน  อุดมรัชตวนิชย์ ประธานกรรมการบริหาร บริษัทหลักทรัพย์ เคทีบี (ประเทศไทย) จำกัด กล่าวว่านตลาดหุ้นไทยสัปดาห์นี้ (5-9 มิ.ย.60) คาดว่า ตลาดจะผันผวนสูง ปริมาณซื้อขายของตลาดลดลงอันเป็นผลมาจากความไม่ชัดเจนในทิศทางตลาด โดยเฉพาะปัจจัยในต่างประเทศ เช่น การเมืองสหรัฐฯ รวมถึงปัจจัยที่ต้องรอคอย อาทิ การเลือกตั้งอังกฤษ และประชุมธนาคารกลางสหรัฐ  เป็นต้น ขณะที่ปัจจัยในประเทศก็เป็นได้ทั้งบวกและลบ จากแนวทางปฎิรูปด้านอัตราแลกเปลี่ยน ของ ธปท. รวมถึงการประชุม ครม.วันอังคารนี้ หากรัฐบาลทยอยออกมาตรการหรืออนุมัติการลงทุนใหม่ๆออกมา จะเป็นบวกต่อตลาดหุ้น",
  "url": "https://www.dailynews.co.th/economic/577892",
  "date": "2017-06-05T06:06:09.355Z"
}