{
  "id": 577989,
  "title": "เอสเอ็มอี2.3ล้านรายเข้าไม่ถึงแหล่งทุน | เดลินิวส์",
  "description": "สมาพันธ์เอสเอ็มอีไทยชี้ผู้ประกอบการ 2.2-2.3ล้านรายยังประสบปัญหาเข้าไม่ถึงแหล่งเงินทุนจากโครงการภาครัฐ เหตุเงื่อนไขกู้เข้มงวด\r\n\r\n",
  "keywords": "เอสเอ็มอี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายณพพงศ์ ธีระวร ประธานกรรมการบริหาร สมาพันธ์เอสเอ็มอีไทย เปิดเผยว่า ขณะนี้ยังมีธุรกิจเอสเอ็มอีมากกว่า 2.2 -2.3 ล้านราย ประสบปัญหาไม่สามารถเข้าถึงแหล่งเงินทุนจากโครงการรัฐ หรือสินเชื่อจากสถาบันการเงินได้ เนื่องจากสถาบันการเงินมีการวางเงื่อนไขการกู้ที่เข้มงวดทำให้ลูกค้าหลายรายกู้ไม่ผ่าน ขณะที่การสนับสนุนวงเงินจากภาครัฐ ก็ยังมีแต่วงเงินแต่วงเงินยังไม่เข้าถึงเอสเอ็มอีรายย่อยจริง ๆ จึงอยากให้ภาครัฐช่วยผ่อนปรนการเข้าถึงสินเชื่อมากกว่าเป็นอยู่   “แม้ภาครัฐมีความตั้งใจดีในการจัดหาวงเงินสินเชื่อต่างๆ มาช่วยเอสเอ็มอี ทั้งสินเชื่อซอฟท์โลนดอกเบี้ยต่ำช่วยเอสเอ็มอี หรือโครงการอื่น แต่ยังคงติดปัญหาในแง่ปฏิบัติอยู่ เพราะเมื่อเงินถูกส่งมาถึงสาขา ก็ติดเงื่อนไขการกู้ที่เข้มงวดทำให้ลูกค้ารายย่อย หรือกลุ่มที่ไม่จดทะเบียนจัดตั้งนิติบุคคล เช่น ธุรกิจครัวเรือน อาเจ็ก อาซ้อ หรือทำแบบสามี ภรรยา วิสาหกิจรายย่อย ที่ไม่ค่อยมีความรู้จึงกู้ไม่ผ่าน ขณะที่กลุ่มที่มีโอกาสเข้าถึงแหล่งเงิน ส่วนมากเป็นเอสเอ็มอีที่จดทะเบียนประมาณ 6 แสนรายเท่านั้น”    ",
  "url": "https://www.dailynews.co.th/economic/577989",
  "date": "2017-06-05T14:07:39.770Z"
}