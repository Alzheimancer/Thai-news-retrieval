{
  "id": 578289,
  "title": "แอร์พอร์ตลิ้งก์ประตูพังคนตกค้างเพียบ | เดลินิวส์",
  "description": "ประตูแอร์พอร์ตลิ้งก์เสียชั่วโมงเร่งด่วน ผู้โดยสารแน่นเอียดทุกสถานี ล่าสุดเปิดให้บริการตามปกติแล้ว ",
  "keywords": "แอร์พอร์ตลิ้งก์,ประตูขัดข้อง,ผู้โดยสาร,ตกค้าง,หนาแน่น,สถานีรามคำแหง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "เมื่อวันที่ 7มิ.ย.ผู้สื่อข่าวรายงานว่า เมื่อเวลา07.45น. ที่ผ่านมา เกิดเหตุประตูรถไฟฟ้าแอร์พอร์ต เรล ลิ้งก์ ขัดข้องบริเวณสถานีรามคำแหง ส่งผลให้รถไม่สามารถเคลื่อนตัวออกไปได้ ทำให้มีจำนวนผู้โดยสารแต่ละสถานีรายทางหนาแน่นอย่างมาก เนื่องจากเป็นเวลาช่วงเช้าที่มีผู้โดยสารออกไปทำงานภายในเมือง ต่อมาเวลา08.00น.เจ้าหน้าที่ได้นำรถลากจูงขบวนที่ขัดข้องลงมายังศูนย์ซ่อมคลองตัน เพื่อดำเนินการตรวจสอบ และนำขบวนรถใหม่วิ่งระบายคนออกแต่ละสถานีได้ตามปกติแล้ว ส่งผลให้ความถี่รถล่าช้าประมาณ5นาที ผู้สื่อข่าวรายงานต่อว่า หลังจากขบวนรถเปิดให้บริการได้ตามปกติ แต่เนื่องจากผู้โดยสารที่ใช้บริการในช่วงชั่วโมงเร่งด่วนมีจำนวนมาก ทำให้ขบวนรถที่เหลือ 6 ขบวน ออกรับผู้โดยสารได้ทั้ง8สถานีไม่ทัน ส่งผลให้ผู้โดยสารรอนานมากสุดประมาณ 20-30นาที  ",
  "url": "https://www.dailynews.co.th/economic/578289",
  "date": "2017-06-07T08:00:58.114Z"
}