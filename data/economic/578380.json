{
  "id": 578380,
  "title": "รมว.คลัง แจงไม่เคยมีหุ้นใน ตลท. | เดลินิวส์",
  "description": "อภิศักดิ์ รมว.คลัง แจงไม่เคยมีหุ้นใน ตลท. ถือแค่หุ้นเล็กๆน้อยๆนอก ตลท. พร้อมแจงได้ยื่นบัญชีทรัพย์กับ ปปช.แล้ว ย้อนถามใช้หน้าที่ กกต.ตรวจสอบ รมต.หรือไม่\r\n",
  "keywords": "ขุนคลัง, ตลาดหลักทรัพย์, กกต., ถือหุ้น,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายอภิศักดิ์ ตันติวรวงศ์ รมว.คลัง เปิดเผยถึงกรณีที่มีรายชื่อ 1 ใน 9 รัฐมนตรี ที่สำนักกฎหมาย สำนักงานเลขาธิการคณะกรรมการเลือกตั้ง (กกต.) จะตั้งคณะกรรมการสอบ จากกรณีที่นายเรืองไกร ลีกิจวัฒนะ ทีมกฎหมายพรรคเพื่อไทยขอให้ตรวจสอบ 9 รัฐมนตรีนั้นว่า ต้องถามว่า การตรวจสอบรัฐมนตรีใช่หน้าที่ของ กกต. หรือไม่ เพราะเรื่องนี้เป็นหน้าที่ของ คณะกรรมการป้องกันและปราบปรามการทุจริตแห่งชาติ หรือ ป.ป.ช. โดยตนขอยืนยันว่า ไม่เคยมีหุ้นแม้แต่ตัวเดียวที่จดทะเบียนในตลาดหลักทรัพย์แห่งประเทศไทย (ตลท.) แน่นอน ส่วนที่หุ้นที่อยู่นอกตลาดหลักทรัพย์นั้น ยอมรับว่ามีการถือหุ้นบ้างแต่เป็นการหุ้นกับเพื่อนเท่านั้น ซึ่งเป็นเพียงเล็กน้อยไม่ได้มีมูลค่ามาก ซึ่งตนไม่ได้มีหุ้นตั้งแต่สมัยตอนทำงานธนาคารแล้ว และไม่ต้องชี้แจงในเรื่องนี้ให้ใครฟังเป็นพิเศษ แต่หากมีข้อเรียกร้องให้ไปชี้แจงก็พร้อมดำเนินการ  และที่สำคัญก่อนเข้ารับตำแหน่งรัฐมนตรี ตนได้แจงบัญชีรายการทรัพย์สินให้กับสำนักงานป้องกันและปราบปรามการทุจริตแห่งชาติ (ป.ป.ช.) รับทราบอยู่แล้ว ตามระเบียบอย่างถูกต้อง",
  "url": "https://www.dailynews.co.th/economic/578380",
  "date": "2017-06-07T14:07:24.978Z"
}