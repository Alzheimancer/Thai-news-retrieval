{
  "id": 578400,
  "title": "สคร.พร้อมช่วยเคลียร์ ปมหน่วยงานรัฐค้างจ่ายค่าไฟ-น้ำ | เดลินิวส์",
  "description": " สคร. พร้อมเป็นตัวกลางไกล่เกลี่ยแก้ปัญหา หน่วยงานรัฐค้างจ่ายค่าน้ำ ไฟ โทรศัพท์กับรัฐวิสาหกิจในสังกัด เผยต้นเหตุค้างจ่าย มาจากใช้ไฟ-น้ำเกินงบประมาณที่ตั้งไว้ ",
  "keywords": "สคร., รัฐวิสาหกิจ, หน่วยงานรัฐ,  น้ำประปา, ไฟฟ้า,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายชาญวิทย์ นาคบุรี รองผู้อำนวยการ สำนักงานคณะกรรมการนโยบายรัฐวิสาหกิจ (สคร.) ในฐานะโฆษก สคร. เปิดเผยถึงกรณีครม.เห็นชอบให้มีแนวทางการแก้ไขปัญหาหนี้สาธารณูปโภคค้างชำระของส่วนราชการ รัฐวิสาหกิจ หลายหน่วยงานมีหนี้สินค่าสาธารณูปโภคค้างชำระอยู่ อาทิ ค่าโทรศัพท์ ค่าน้ำ ค่าไฟ  ซึ่งส่งผลกระทบต่อหน่วยงานรัฐวิสาหกิจในสังกัดอาทิ การประปานครหลวง การไฟฟ้านครหลวง ว่า เมื่อหลายปีที่ผ่านมา สคร.เคยได้รับเรื่องร้องเรียนปัญหามาเช่นกัน ซึ่งได้มีการประสานกับกรมบัญชีกลางในการช่วยแก้ปัญหาระดับหนึ่ง ส่วนปัญหาการค้างจ่ายที่เกิดขึ้นในปัจจุบัน สคร.พร้อมทำหน้าที่เป็นคนกลางในการเข้าไปหารือไกล่เกลี่ย และหาทางแก้ไขการค้างจ่ายค่าสาธารณูปโภคให้ แต่จะต้องรอหน่วยงานเจ้าหนี้ประสารขอความช่วยเหลือเข้ามาก่อน รายงานข่าวแจ้งเพิ่มว่า สำหรับสาเหตุที่ทำให้หน่วยงานราชการ รัฐวิสาหกิจมีการค้างจ่ายค่าสาธารณูปโภคมาจาก 2 สาเหตุหลัก คือ การของบประมาณเพื่อเป็นค่าใช้จ่ายสาธารณูปโภคประจำปีถูกตัดไป และอีกกรณีหน่วยงานขาดประสิทธิภาพในการใช้ทรัพยากรทำให้มีการใช้ไฟฟ้า น้ำประปา หรือโทรศัพท์ ที่สูงกว่างบประมาณที่ได้ขอไว้จึงไม่มีเงินเพียงพอจ่ายค่าสาธารณูปโภคที่เป็นส่วนเกิน ",
  "url": "https://www.dailynews.co.th/economic/578400",
  "date": "2017-06-07T16:01:05.767Z"
}