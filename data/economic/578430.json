{
  "id": 578430,
  "title": "เร่งสางปัญหาพาณิชย์นาวี | เดลินิวส์",
  "description": "เอกชนบุกคมนาคมแก้ปัญหาพาณิชย์นาวี “พิชิต” รับลูกสั่งหน่วยงานแก้ไขปัญหาด่วน",
  "keywords": "หอการค้า,สมาคมเจ้าของเรือไทย,นวัตกรรมขนส่ง,เดลินิวส์,บุกคมนาคม,ท่าเทียบเรือแหลมฉบัง,พิชิต อัคราทิตย์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายพิชิต อัคราทิตย์ รมช.คมนาคม เปิดเผยภายหลังการประชุมร่วมกับหอการค้าไทย และสมาคมเจ้าของเรือไทยว่า ผู้ประกอบการต้องการให้เร่งแก้ไขปัญหาเกี่ยวกับพาณิชย์นาวีเรื่องของท่าเทียบเรือแหลมฉบังที่ไม่เพียงพอกับการใช้บริการของเอกชน ซึ่งการท่าเรือแห่งประเทศไทย(กทท.) แจ้งว่ากำลังก่อสร้างท่าเทียบเรือจะแล้วเสร็จเดือนพ.ย.นี้ ปัจจุบันท่าเทียบเรือชายฝั่งทะเลมีปริมาณการรับตู้สินค้ากว่า 400,000 ตู้ต่อทีอียูแต่ถ้าหากสร้างท่าเทียบเรือชายฝั่งเสร็จจะรองรับตู้สินค้าได้เพียง 300,000 ตู้ต่อทีอียู อนาคตปริมาณความต้องการใช้บริการอาจสูงถึง 600,000 ตู้ต่อทีอียู นายพิชิต กล่าวต่อว่า นอกจากนี้ยังขอให้ปรับลดค่าใช้บริการภาระหน้าท่าลง เนื่องจากปรับขึ้นจาก 700-800 บาทต่อตู้ เป็น 1,545 บาทต่อตู้ ได้สั่งหน่วยงานเกี่ยวข้องไปหารือแก้ปัญหาโดยเร็ว และสั่งการให้จัดหาเอกชนบริหารท่าเทียบเรือ บี2 ,บี3,บี4 ให้แล้วเสร็จในปี 62 ก่อนสัมปทานหมดปี 63 ไม่ให้กระทบต่อการบริหารงานและการบริหารท่าเทียบเรือจาก 3 รายจะลดเหลือเพียง 2 รายเราะความยาวหน้าท่าลดลง ร.ต.ต.มนตรี ฤกษ์จำเนียร ผอ.ท่าเรือแหลมฉบังกล่าวว่า สัญญาสัมปทานทั้ง2 สัญญามีมูลค่ารวมกันกว่า1หมื่นล้านบาท จะให้สัมปทาน 30 ปี โดยท่าเรือ บี2 จะหมดสัญญาเดือนมี.ค.63 ส่วนท่าเทียบเรือ บี 3 และ บี 4จะหมดสัญญาพร้อมกันเดือน ธ.ค.63   ",
  "url": "https://www.dailynews.co.th/economic/578430",
  "date": "2017-06-08T08:01:13.053Z"
}