{
  "id": 578585,
  "title": "คืนนี้ รฟม. ปิดปากซ.พหลโยธิน 55 เจาะเสาเข็มทางวิ่งรถไฟฟ้า | เดลินิวส์",
  "description": "22.00น. รฟม. แจ้งปิดช่องทางจราจรบนถนนพหลโยธิน บริเวณปากซอยพหลโยธิน 55 ถึง สำนักงานเขตบางเขน เจาะเสาเข็ม  ทางวิ่งรถไฟฟ้า 24 ชม.",
  "keywords": "รฟม. แจ้งปิดจราจร ถนนพหลโยธิน 55 ถึง สำนักงานเขตบางเขน  เจาะเสาเข็ม งานทางวิ่งรถไฟฟ้า  โครงการรถไฟฟ้าสายสีเขียว (เหนือ) ช่วงหมอชิต – สะพานใหม่ – คูคต ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "ฝ่ายประชาสัมพันธ์การรถไฟฟ้าขนส่งมวลชนแห่งประเทศไทย (รฟม.) แจ้งว่า เวลา22.00น.คืนนี้(8มิ.ย.) บริษัท อิตาเลียนไทย ดีเวล๊อปเมนต์ จำกัด (มหาชน) ผู้รับจ้างก่อสร้างงานโยธา โครงการรถไฟฟ้าสายสีเขียว (เหนือ) ช่วงหมอชิต – สะพานใหม่ – คูคต สัญญาที่ 1 จะดำเนินการเจาะเสาเข็มงานทางวิ่งรถไฟฟ้า บริเวณปากซอยพหลโยธิน 55 ถึง สำนักงานเขตบางเขน จึงมีความจำเป็นต้องปิดการจราจรบนถนนพหลโยธินทั้งฝั่งขาเข้าและฝั่งขาออก จำนวนฝั่งละ1 ช่องทาง(ชิดเกาะกลาง) ทำให้มีช่องทางจราจรทั้งฝั่งขาเข้าและฝั่งขาออก คงเหลือฝั่งละ 3 ช่องทาง โดยจะทำการปิดจราจรจนถึงวัน ศุกร์ที่ 30 มิ.ย.  ตลอด 24 ชั่วโมง  ทั้งนี้ การเบี่ยงจราจรเพื่อดำเนินการก่อสร้างอาจทำให้ผู้ใช้เส้นทางไม่ได้รับความสะดวกในการเดินทางและอาจมีเสียงดังรบกวนในวันเวลาดังกล่าว ดังนั้น หากไม่มีความจำเป็น โปรดหลีกเลี่ยงเส้นทางดังกล่าว และรฟม.ต้องขออภัยมา ณ โอกาสนี้",
  "url": "https://www.dailynews.co.th/economic/578585",
  "date": "2017-06-08T14:01:12.454Z"
}