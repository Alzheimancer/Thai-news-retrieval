{
  "id": 578741,
  "title": "ไทยเอ็มโอยูภูฏานหวังดึงคนเที่ยวเพิ่ม | เดลินิวส์",
  "description": "ไทยเอ็มโอยูภูฏาน หวัง ดึงนักท่องเที่ยว รวมทั้งกลุ่มข้าราชการมารักษาสุขภาพในไทย",
  "keywords": "ภูฏาน ท่องเที่ยว ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "พลเอกธนะศักดิ์ ปฏิมาประกร รองนายกรัฐมนตรี เปิดเผยว่า กระทรวงการท่องเที่ยวและกีฬาและการท่องเที่ยวแห่งประเทศไทย (ททท.) ได้ลงนามบันทึกความเข้าใจ (เอ็มโอยู) ร่วมกับสภาการท่องเที่ยวแห่งภูฏาน เพื่อส่งเสริมการท่องเที่ยวระหว่างสองประเทศ เนื่องจากในตลาดภูฏานที่เดินทางมาไทยปีละกว่า 22,000 คนต่อปี และถือเป็นกลุ่มนักท่องเที่ยวศักยภาพ เพราะมักจะมารักษาสุขภาพหรือตรวจร่างกายในประเทศไทย (เมดิคัลทัวร์ริสซึ่ม) โดยเฉพาะในกลุ่มข้าราชการของภูฏาน จึงมองว่ากลุ่มนี้จะเติบโตและเป็นตลาดสำคัญของไทยได้อีกมาก นอกจากนี้ตลาดภูฏานยังมีกลุ่ม ชื่นชอบการเล่นกีฬาโดยเฉพาะกีฬากอล์ฟ ฟุตบอล จึงได้มีการเซ็นโอยูด้านกีฬากับภูฏานด้วย รวมถึงในด้านการศึกษาที่ทางมหาวิทยาลัยชื่อดังในประเทศไทยจะมีการเดินหน้าในการจัดทำหลักสูตรการเรียนการสอนของนักเรียนภูฏานในประเทศไทย เพราะในปัจจุบันมีนักเรียนภูฏานไปเรียนในไทยกว่า 1,200 คน",
  "url": "https://www.dailynews.co.th/economic/578741",
  "date": "2017-06-09T14:08:26.858Z"
}