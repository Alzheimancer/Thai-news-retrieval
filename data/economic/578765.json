{
  "id": 578765,
  "title": "ชง2แนวทางแก้ปมใช้ที่ดินผลิตพลังงาน | เดลินิวส์",
  "description": "กรมเชื้อเพลิงธรรมชาติเสนอ 2 แนวทางการแก้ปัญหาคำสั่งของศาลปกครองสูงสุด เรื่องนำทรัพยากรธรรมชาติในเขตปฏิรูปที่ดินไปใช้ประโยชน์ตามวัตถุประสงค์อื่น หลังจากที่ผ่านมากระทบเอกชนต้องปิดกิจการ",
  "keywords": "พลังงาน ที่ดิน ปิโตรเลียม,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายสราวุธ แก้วตาทิพย์ รองอธิบดีกรมเชื้อเพลิงธรรมชาติ เปิดเผยว่า กรมฯ ได้เสนอ 2 แนวทางการแก้ปัญหาคำสั่งของศาลปกครองสูงสุดที่พิพากษาเมื่อ 1 มิ.ย.60 เพิกถอนระเบียบคณะกรรมการปฏิรูปที่ดินเพื่อเกษตรกรรม (คปก.) เพื่อให้ความยินยอมการนำทรัพยากรธรรมชาติในเขตปฏิรูปที่ดินไปใช้ประโยชน์ตามวัตถุประสงค์อื่น ซึ่งส่งผลกระทบให้บริษัทผลิตปิโตรเลียม 7 บริษัทต้องหยุดกิจการให้พล.อ.อนันตพร กาญจนรัตน์ รมว.พลังงานแล้ว มี 2 แนวทางที่จะเร่งแก้ไขปัญแนวทางแรกให้รมว.พลังงานเสนอรายงานปัญหากับที่ประชุมครม. ว่าจะดำเนินการในขั้นตอนอย่างไร   ส่วนแนวทางที่ 2 ให้เสนอปัญหากับคณะกรรมการบริหารแผ่นดินเชิงยุทธศาสตร์ (บยศ.) ซึ่งอยู่ภายใต้คณะกรรมการบริหารราชการแผ่นดินตามกรอบการปฏิรูปประเทศยุทธศาสตร์ชาติ และการสร้างความสามัคคีปรองดอง (ป.ย.ป.) มีนายสมคิด จาตุศรีพิทักษ์ รองนายกรัฐมนตรี และนายวิษณุ เครืองาม รองนายกรัฐมนตรี เป็นประธานร่วมกัน ซึ่งคณะกรรมการชุดนี้ จะเน้นแก้ปัญหาการดำเนินงานของหน่วยงานราชการที่เกี่ยวข้อง โดยแนวทางดังกล่าวขึ้นอยู่กับรมว.พลังงาน จะตัดสินใจดำเนินการ",
  "url": "https://www.dailynews.co.th/economic/578765",
  "date": "2017-06-09T16:01:07.188Z"
}