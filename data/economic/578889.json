{
  "id": 578889,
  "title": "แบงก์กรุงไทยยันกระทบน้อย | เดลินิวส์",
  "description": "ธนาคารกรุงไทยยืนยัน กรณีที่ บริษัท เอ็นเนอร์ยี่ เอิร์ธ ผิดนัดชำระหนี้ตั๋วแลกเงินระยะสั้น และกังวลต่อการชำระหนี้หุ้นกู้และเงินกู้ในอนาคต",
  "keywords": "กรุงไทย เจ้าหนี้ ลูกหนี้ ผิดนัดชำระหนี้ เศรษฐกิจ เอ็นเนอร์ยี่ เอิร์ธ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "economic",
  "content": "นายผยง ศรีวณิช กรรมการผู้จัดการใหญ่ ธนาคารกรุงไทย ในฐานะเจ้าหนี้รายหนึ่งของบริษัท เอ็นเนอร์ยี่ เอิร์ธ จำกัด เปิดเผยว่า บริษัท เอ็นเนอร์ยี่ เอิร์ธ จำกัด เป็นผู้ประกอบการธุรกิจถ่านหินรายใหญ่รายหนึ่งของประเทศ มีฐานลูกค้าในหลายประเทศ และที่ผ่านมาธุรกิจเติบโตอย่างต่อเนื่อง ซึ่งได้แสดงเจตนารมณ์ในการแก้ไขปัญหาที่เกิดขึ้น ดังนั้น หาก บริษัท เอ็นเนอร์ยี่ เอิร์ธ จำกัด มีการแก้ไขปัญหาอย่างจริงจัง ธนาคารก็พร้อมที่จะให้การดูแล และคาดว่าปัญหาน่าจะคลี่คลายได้ในที่สุด อย่างไรก็ตาม ธนาคารมีเงินกองทุนที่แข็งแกร่ง หากกรณีดังกล่าว ทำให้ธนาคารต้องมีการสำรองหนี้เพิ่ม จะส่งผลกระทบต่อการดำเนินงานของธนาคารไม่มาก ธนาคารยังคงสามารถรักษาอัตราส่วนเงินสำรองเผื่อหนี้สงสัยจะสูญต่อสินเชื่อด้อยคุณภาพในระดับที่เหมาะสมได้  ",
  "url": "https://www.dailynews.co.th/economic/578889",
  "date": "2017-06-10T23:03:41.526Z"
}