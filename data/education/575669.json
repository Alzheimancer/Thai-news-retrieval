{
  "id": 575669,
  "title": "\"หมอธี\"ไม่แคร์นักวิชาการประเมินให้ตก | เดลินิวส์",
  "description": "\u0027ธีระเกียรติ\u0027ไม่แคร์นักวิชาการประเมินสอบตก ขอให้ติดตามผลงานปฎิรูปการศึกษาอย่างต่อเนื่อง ชี้ยังมีอีกหลายนโยบายที่รอขับเคลื่อนให้เกิดขึ้นเป็นรูปธรรม",
  "keywords": "นพ.ธีระเกียรติ เจริญเศรษฐศิลป์,รมว.ศธ.สอบตก,ไม่แคร์นักวิชาการ,ขอบคุณ,ให้ติดตามงานศธ.,ไม่อยากให้ทะเลาะกัน,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "education",
  "content": "วันนี้ (23 พ.ค.) นพ.ธีระเกียรติ เจริญเศรษฐศิลป์ รมว.ศึกษาธิการ กล่าวถึงกรณีที่นักวิชาการจากเวทีเสวนา \"3 ปี 3 รัฐมนตรี เหลียวหลังแลหน้า ปฏิรูปการศึกษาไทยไปถึงไหนแล้ว\" ให้คะแนน รมว.ศธ. 3 คะแนน จาก 10 คะแนน ซึ่งถือว่าสอบตก ว่า ตนเห็นว่ามีคนพูดในลักษณะนี้มาอย่างต่อเนื่อง ซึ่งตนก็รู้สึกขอบคุณ เพราะหากมีการตำหนิเรื่องเหล่านี้ ตนรับได้ และขอให้มีการติดตามการปฏิรูปการศึกษาอย่างต่อเนื่อง เพราะตอนนี้ ศธ. เองก็ขับเคลื่อนในหลายนโยบาย เช่น โครงการฝึกอบรมหลักสูตรวิชาชีพระยะสั้นฐานสมรรถนะภาคฤดูร้อน การยกระดับภาษาอังกฤษ เป็นต้น  \"ผมอยากให้ติดตามงาน ศธ. เพราะจากนี้ทางโฆษก ศธ.จะชี้แจงผลงานออกมาเรื่อย ๆ ผมไม่อยากให้ทะเลาะกันไปมา เพราะเมื่อทะเลาะเสร็จรัฐบาลก็ถูกโจมตีอยู่ดี และมันก็เป็นสัจธรรมที่มีทั้งคนชอบและไม่ชอบ\"รมว.ศธ.กล่าว",
  "url": "https://www.dailynews.co.th/education/575669",
  "date": "2017-06-03T22:12:28.845Z"
}