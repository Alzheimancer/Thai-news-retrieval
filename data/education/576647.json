{
  "id": 576647,
  "title": "พอใจร่างพ.ร.บ.การอาชีวศึกษา | เดลินิวส์",
  "description": "ผอ.สถาบันการอาชีวศึกษาเกษตรภาคใต้ พอใจ ร่าง พ.ร.บ.การอาชีวศึกษาฉบับใหม่ ชี้มีการกระจายอำนาจ ตัดคำว่า \u0027ตรี\u0027 ออก ทำให้สอนสูงกว่าปริญญาตรีได้เมื่อมีความพร้อม",
  "keywords": "นายวิศวะ คงแก้ว,พ.ร.บ.การอาชีวศึกษา,สถาบันการอาชีวศึกษา,เกษตรภาคใต้,กระจายอำนาจ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "education",
  "content": "วันนี้ (29 พ.ค.) นายวิศวะ คงแก้ว ผอ.สถาบันการอาชีวศึกษาเกษตรภาคใต้ กล่าวถึงร่าง พ.ร.บ.การอาชีวศึกษาฉบับใหม่ที่นำร่างพ.ร.บ.การอาชีวศึกษา พ.ศ.2551 มาปรับแก้ตามข้อสังเกตและข้อแนะนำของคณะกรรมาธิการการศึกษาและกีฬา สภานิติบัญญัติแห่งชาติ(สนช.) รวมถึงข้อเสนอของคณะทำงานที่สำนักงานคณะกรรมการการอาชีวศึกษา(สอศ.)ตั้งขึ้น ว่า เมื่อดูสาระสำคัญของ ร่างพ.ร.บ.การอาชีวศึกษาฉบับใหม่ จะเห็นว่า เลขาธิการคณะกรรมการการอาชีวศึกษา(กอศ.)ได้กระจายอำนาจตามที่กฎหมายกำหนด ซึ่งเป็นไปตามแนวทางที่กลุ่มสถาบันการอาชีวศึกษาเสนอ    “ต้องถือว่าร่างพ.ร.บ.การอาชีวศึกษามีความก้าวหน้าพอสมควร โดยขั้นตอนต่อไปที่ต้องเร่งดำเนินการ คือ สอศ.ต้องไปหารือกับสำนักงบประมาณ ตามที่เลขาธิการ กอศ.มอบหมายกรณีการเป็นนิติบุคคลของสถาบัน และเป็นส่วนราชการตามกฎหมายว่าด้วยการงบประมาณใน สอศ. ซึ่งจะมีลักษณะเหมือนกับมหาวิทยาลัยที่สถาบันสามารถของบฯเองได้ ส่วนกรณีที่มีการแก้ไขโดยตัดคำว่า “ตรี”ออกไปนั้น ก็เป็นความเห็นที่ตรงกัน เพื่อเปิดให้สถาบันการอาชีวศึกษาสามารถจัดการอาชีวศึกษาและการฝึกอบรมวิชาชีพได้สูงกว่าปริญญาตรีเมื่อมีความพร้อม”นายวิศวะ กล่าว.",
  "url": "https://www.dailynews.co.th/education/576647",
  "date": "2017-06-03T18:22:22.993Z"
}