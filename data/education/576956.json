{
  "id": 576956,
  "title": "ครม.เห็นชอบตั้ง \"พิมพ์กาญจน์\" โฆษกวธ.คนใหม่ | เดลินิวส์",
  "description": "\u0027วีระ\u0027 เสนอครม.ตั้ง \u0027พิมพ์กาญจน์\u0027 เป็นโฆษกวธ.คนใหม่ แทนคนเดิมที่เกษียณอายุราชการ พร้อมตั้ง \u0027ยุพา\u0027 เป็นรองโฆษก ทำหน้าที่ประชาสัมพันธ์ข้อมูลข่าวสารสู่ประชาชน",
  "keywords": "วีระ โรจน์พจนรัตน์,วธ.,พิมพ์กาญจน์ ชัยจิตร์สกุล,ตั้งโฆษกวธ.,คณะรัฐมนตรี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "education",
  "content": "วันนี้(30 พ.ค.)นายวีระ โรจน์พจนรัตน์ รมว.วัฒนธรรม  เปิดเผยภายหลังประชุมคณะรัฐมนตรี (ครม.)ว่า ที่ประชุม ครม.รับทราบตามที่กระทรวงวัฒนธรรม (วธ.) เสนอเปลี่ยนแปลงโฆษกประจำกระทรวง โดยแต่งตั้งให้นางพิมพ์กาญจน์ ชัยจิตร์สกุล รองปลัดวธ. เป็นโฆษกวธ. แทน น.ส.วิมลลักษณ์ ชูชาติ  ซึ่งได้รับการแต่งตั้งเป็นผอ.สำนักงานศิลปวัฒนธรรมร่วมสมัย (สศร.)และแต่งตั้งนางยุพา ทวีวัฒนะกิจบวร ผู้ช่วยปลัด วธ. เป็นรองโฆษก วธ. แทนนายวิโรจน์ ใจอารีรอบ ซึ่งเกษียณอายุราชการ ทั้งนี้เพื่อปฏิบัติหน้าที่ในการดูแลและเผยแพร่ประชาสัมพันธ์ข้อมูล ข่าวสารของ วธ. ไปยังหน่วยงานราชการ ภาคเอกชน และประชาชนได้รับทราบ  นอกจากนี้ที่ประชุมยัง ได้พิจารณาอนุมัติแต่งตั้ง นางสาวบุษกร ลิมจิตติ ผู้เชี่ยวชาญเฉพาะด้านมัณฑนศิลป์ สำนักสถาปัตยกรรม กรมศิลปากร ให้ดำรงตำแหน่งผู้เชี่ยวชาญเฉพาะด้านช่างศิลปกรรม (ช่างศิลปไทย) สังกัดกรมศิลปากรด้วย.  ",
  "url": "https://www.dailynews.co.th/education/576956",
  "date": "2017-06-03T18:36:08.529Z"
}