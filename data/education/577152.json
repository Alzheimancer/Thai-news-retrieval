{
  "id": 577152,
  "title": "\"ประเสริฐ\"นั่งอธิการบดีมทร.ธัญบุรีอีกสมัย | เดลินิวส์",
  "description": "\u0027ประเสริฐ ปิ่นปฐมรัฐ\u0027มาวินชนะโหวตยึดเก้าอี้อธิการบดี มทร.ธัญบุรีต่ออีกสมัย",
  "keywords": "ประเสริฐ ปิ่นปฐมรัฐ,ชนะโหวต,ยึดเก้าอี้,อธิการบดี มทร.ธัญบุรี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "education",
  "content": "วันนี้(31 พ.ค. )นายวีระศักดิ์ วงษ์สมบัติ นายกสภามหาวิทยาลัยเทคโนโลยีราชมงคล (มทร.) ธัญบุรี เปิดเผยภายหลังการประชุมสภา มทร.ธัญบุรี วิสามัญพิจารณาบุคคลเพื่อดำรงตำแหน่งอธิการบดี มทร.ธัญบุรี แทนรศ.ดร.ประเสริฐ ปิ่นปฐมรัฐ ซึ่งดำรงตำแหน่งอธิการบดี มทร.ธัญบุรี ครบวาระ 4 ปี ในวันที่ 14 ส.ค.2560 ว่า คณะกรรมการสรรหาอธิการบดี มทร.ธัญบุรี ได้นำเสนอรายชื่อผู้ที่มีคุณสมบัติเหมาะสมให้ดำรงตำแหน่งอธิการบดี มทร.ธัญบุรี จำนวน 2 คน ต่อ สภา มทร.ธัญบุรี ได้แก่ รศ.ดร.ประเสริฐ ปิ่นปฐมรัฐ และ รศ.ดร.คำรณ สิระธนกุล โดยที่ประชุมได้เปิดให้ผู้ได้รับการเสนอชื้อทั้ง 2 คนแสดงวิสัยทัศน์คนละ 30 นาที ก่อนจะมีการลงมติลับ ซึ่งผลปรากฎว่าสภา มทร.ธัญบุรี มีมติเลือก รศ.ดร.ประเสริฐ ให้ดำรงตำแหน่งอธิการบดี มทร.ธัญบุรี ต่ออีกวาระด้วยคะแนน 25 คะแนน และขั้นตอนต่อไปหลังจากนี้ สภา มทร.ธัญบุรี จะทำหนังสือแจ้งไปยังสำนักงานคณะกรรมกรการอุดมศึกษา (สกอ.) เพื่อทราบและนำรายชื่อผู้ได้รับการสรรหาขึ้นทูลเกล้าฯ เพื่อทรงพิจารณาโปรดเกล้าฯแต่งตั้งให้ดำรงตำแหน่งอธิการบดี มทร.ธัญบุรีต่อไป.       ",
  "url": "https://www.dailynews.co.th/education/577152",
  "date": "2017-06-03T18:42:53.078Z"
}