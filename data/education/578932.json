{
  "id": 578932,
  "title": "\"พงศ์พร\"เข้าพบ\"ออมสิน\"ถกปัญหาทุจริตเงินวัด12 มิ.ย.นี้ | เดลินิวส์",
  "description": "พศ.เตรียมเข้าพบ “ออมสิน”หารือปัญหาทุจริตเงินวัด พร้อมรับนโยบายจากรัฐบาลว่ามีแนวทางอย่างไร ขณะที่พงศ์พร ระบุได้พูดคุยกับข้าราชการระดับสูงที่มีชื่อเกี่ยวกับเรื่องนี้บ้างแล้ว แต่คงต้องรอข้อมูลจากปปป.ก่อน ย้ำต้องให้ความเป็นธรรมกับทุกฝ่าย",
  "keywords": "พงศ์พร พราหมณ์เสน่ห์,พศ.,ทุจริตเงินวัด,ทรัพย์สินวัด,จัดการเงินวัด,เงินวัด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "education",
  "content": "จากกรณีที่กองบังคับการป้องกันและปราบปรามการกระทำความผิดเกี่ยวกับการทุจริตและประพฤติมิชอบ (ปปป.) บุกค้นบ้านพี่สาวภรรยาอดีตผอ.สำนักงานพระพุทธศาสนาแห่งชาติ(พศ.) ซึ่งคาดว่ามีส่วนเกี่ยวข้องกับการทุจริตเงินอุดหนุนงบประมาณบูรณปฏิสังขรณ์วัด กว่า 60 ล้านบาทนั้น วันนี้( 10 มิ.ย.) พ.ต.ท.พงศ์พร พราหมณ์เสน่ห์ ผอ.พศ. กล่าวว่า ตามที่นายออมสิน ชีวะพฤกษ์ รัฐมนตรีประจำสำนักนายกรัฐมนตรี กำกับดูแลพศ.ออกมากล่าวถึงกรณีการทุจริตเงินวัดนั้น ขณะนี้ตนได้รายงานด้วยวาจาทางโทรศัพท์ไปเบื้องต้นแล้ว โดยในวันที่ 12 มิ.ย. ตนจะเข้าพบนายออมสิน ที่ทำเนียบรัฐบาล เพื่อรายงานข้อมูลที่เกิดขึ้นอย่างเป็นทางการ พร้อมทั้งรับนโยบายเกี่ยวกับเรื่องดังกล่าวจากทางรัฐบาลว่า จะมีแนวทางอย่างไรด้วย ในขณะเดียวกันทางพศ.ได้มีการพูดคุยกับข้าราชการระดับสูงที่มีชื่อเข้าไปเกี่ยวข้องกับเรื่องนี้แล้ว ซึ่งก็ยังได้ข้อมูลอะไรไม่มากนัก ดังนั้น พศ.คงต้องรอข้อมูลจากชี้มูลข้อกล่าวหาเกี่ยวกับการกระทำผิดจากปปป.ก่อน ทั้งนี้ตนต้องให้ความเป็นธรรมกับทุกฝ่าย แต่หากพบว่ามีการกระทำความผิดจริงก็ต้องดำเนินการตามวินัยของข้าราชการต่อไป.  ",
  "url": "https://www.dailynews.co.th/education/578932",
  "date": "2017-06-10T23:02:40.503Z"
}