{
  "id": 575663,
  "title": "\"มาริโอ้\" ชม \"จันจิ\" หุ่นแซ่บ ไม่หวงใส่บิกินี | เดลินิวส์",
  "description": "ทำเอาทะเลร้อน เมื่อสาว จันจิ-จันจิรา อวดหุ่นสุดฮอตในชุดบิกินีแข่งกับอากาศ ขณะไปลั้นลาที่ทะเล ล่าสุดได้เจอ มาริโอ้ ก็ออกปากชมหวานใจว่าหุ่นแซ่บ",
  "keywords": "มาริโอ้,จันจิ,จันจิ ชุดว่ายน้ำ,จันจิ ไกอา,ข่าวบันเทิง,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "ทำเอาทะเลร้อน เมื่อสาว จันจิ-จันจิรา จันทร์พิทักษ์ชัย อวดหุ่นสุดฮอตในชุดบิกินีแข่งกับอากาศ ขณะไปลั้นลาที่ทะเล ล่าสุดได้เจอ มาริโอ้ เมาเร่อ ก็ออกปากชมหวานใจว่าหุ่นแซ่บ นอกจากนี้้ยังพูดถึงแนวโน้มที่สาวจันจิจะมาช่อง 3 หลังกำลังจะหมดสัญญากับเวิร์คพ้อยท์ด้วย มาริโอ้ เผยว่า “ที่น้องโพสต์รูปใส่ชุดว่ายน้ำในไอจี ผมเห็นรูปนั้นแล้ว น้องก็ไปกับผู้ใหญ่ ผมว่ารูปที่ออกมาก็ไม่ได้ดูไม่ดีนะ น่ารักดี ไม่โป๊เกินไปหุ่นเขาก็แซ่บอยู่ เพราะน้องออกกำลังกายบ่อยน้องเขาไม่ได้ส่งรูปมาให้ผมสแกนก่อนโพสต์ไอจีนะ ผมว่าเดี๋ยวนี้ผู้หญิงเขาก็ใส่บิกีนีไปว่ายน้ำกัน มันเป็นเรื่อง ปกติ ไม่ได้ซีเรียส ผมไม่ได้หวง ไม่ได้คิดมาก ส่วนงานเซ็กซี่ของน้องต้องถามผู้จัดเขา น้องไม่ได้มาปรึกษาเรื่องนี้กับโอ้ เพราะเขามีผู้ใหญ่คอยดูแลให้ ผมไม่ได้ห้ามถ้าเขาจะมีงานแนวเซ็กซี่ ถ้ามันอยู่ในกรอบ และถ้าน้องเขาเห็นว่าโอเค ผมก็โอเค ส่วนเรื่องสัญญาของน้อง อันนี้ผมไม่รู้ต้องให้ทางผู้ใหญ่คุยกันดีกว่า แต่เราก็มีคุยเรื่องที่เขากำลังจะหมดสัญญาบ้าง ผมไม่แน่ใจว่าน้องเขาตัดสินใจยังไง ส่วนผมอยากให้น้องมาอยู่ช่อง 3 จะได้ร่วมงานกันมั้ย มันอยู่ที่ผู้จัดการน้อง ไม่ได้อยู่ที่โอ้ครับ”",
  "url": "https://www.dailynews.co.th/entertainment/575663",
  "date": "2017-06-03T22:02:27.160Z"
}