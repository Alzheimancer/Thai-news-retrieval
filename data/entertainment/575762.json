{
  "id": 575762,
  "title": "\"เชาเชา\"เตรียมบวช 1มิ.ย. อุทิศส่วนกุศลโจ๋เหยื่อรถชน | เดลินิวส์",
  "description": "\u0027ดีเจเชาเชา\u0027 เคลียร์คิวงานแล้ว เตรียมบวชอุทิศส่วนบุญส่วนกุศลให้โจ๋ที่ตนขับรถชนในวันที่ 1 มิ.ย. โดยใช้เวลาศึกษาพระธรรม 15 วัน\r\n",
  "keywords": "เชาเชา,ดีเจเชาเชา,รถชน,เชาเชา รถชน,ดีเจเชาเชา รถชน,บวช,เชาเชา บวช,ดีเจเชาเชา บวช,อุดรธานี,ข่าวบันเทิง,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "จากกรณีที่ดีเจชื่อดัง \"เชาเชา-ชวลิต ศรีมั่นคงธรรม\" เกิดอุบัติเหตุรถยนต์ชนกับรถจักรยานยนต์ คู่กรณีบาดเจ็บสาหัสและเสียชีวิตในเวลาต่อมา ก่อนที่จะมีการเผยแพร่ภาพจากกล้อง CCTV และดีเจรายนี้ถูกแจ้ง 3 ข้อหา ได้แก่ ขับรถโดยประมาทให้ผู้อื่นเสียชีวิต, ขับขี่รถโดยใบอนุญาตขับขี่หมดอายุ และ พ.ร.บ.หมดอายุเช่นเดียวกัน พร้อมกับเปิดใจว่าตนได้ช่วยเหลือค่ารักษาพยาบาล ค่าจัดงานศพ และเตรียมบวชให้กับผู้เสียชีวิตตามที่เสนอข่าวไปแล้วนั้น ล่าสุด แหล่งข่าวคนใกล้ชิดของเชาเชา ได้เปิดเผยกับ \"ผู้สื่อข่าวเดลินิวส์ออนไลน์\" ว่าเชาเชาได้เคลียร์คิวงานต่างๆ ไว้เป็นที่เรียบร้อยแล้ว โดยเตรียมเข้าพิธีบวชให้กับผู้เสียชีวิตในวันที่ 1 มิ.ย. นี้ ณ วัดสระมณี อ.หนองหาน จ.อุดรธานี โดยจะใช้เวลาศึกษาพระธรรมทั้งสิ้น 15 วัน  สำหรับ ดีเจเชาเชา เป็นนักจัดรายการวิทยุ คลื่นอีเอฟเอ็ม 104.5 จัดรายการแฉข่าวเช้า เวลา 8.00 น. - 10.00 น.  ขอบคุณภาพประกอบจากอินสตาแกรม @djchowchow ข่าวที่เกี่ยวข้อง - \"ดีเจเชาเชา\"รอเคลียร์งาน แพลนบวชให้ผู้ตายต้นมิ.ย. - \u0027เชาเชา\u0027หลั่งน้ำตาลั่นรับผิดชอบ ไม่ทิ้งครอบครัว-บวชให้  ",
  "url": "https://www.dailynews.co.th/entertainment/575762",
  "date": "2017-06-03T22:02:36.213Z"
}