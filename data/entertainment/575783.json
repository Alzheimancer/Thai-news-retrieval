{
  "id": 575783,
  "title": "\"ใหม่\" ลงรูปนั่งอีโค่แค่หยอก ปัดสยบข่าวนางเอกติดหรู | เดลินิวส์",
  "description": "ก่อนหน้านี้เคยตกเป็นข่าวนางเอกติดหรู เวลาทำงานต้องนั่งเครื่องบินชั้นเฟิสต์คลาสเท่านั้น ล่าสุดสาว ใหม่- ดาวิกา ลงรูปที่นั่งเครื่องบินชั้นประหยัด ก็โดนมองว่าเพื่อต้องการสยบข่าว",
  "keywords": "ใหม่ ดาวิกา,ใหม่ นั่งเครื่องบิน,ใหม่ ดาวิกา โฮร์เน่,นางเอกติดหรู,ข่าวบันเทิง,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "ก่อนหน้านี้เคยตกเป็นข่าวนางเอกติดหรู เวลาทำงานต้องนั่งเครื่องบินชั้นเฟิสต์คลาสเท่านั้น ล่าสุดสาว ใหม่- ดาวิกา โฮร์เน่ ลงรูปที่นั่งเครื่องบินชั้นประหยัด ก็โดนมองว่าเพื่อต้องการสยบข่าวดังกล่าว เจอใหม่เลยต้องให้เจ้าตัวเคลียร์ชัด ๆ ไปเลย ใหม่ เผยว่า จริง ๆ ที่ใหม่ลงรูปบนเครื่องบิน ก็แค่เล่น ๆ หยอก ๆ เลยให้ดูซะหน่อยว่าเราก็นั่งชั้นประหยัดได้ เพราะก่อนหน้านี้ก็มีข่าวว่าใหม่ต้องนั่งเฟิสต์คลาสเท่านั้น เราก็เลยถ่ายรูปให้ดูซะเลย (หัวเราะ) เวลาคนพูดแบบนี้ก็พูดได้ แต่เรามีภาพเป็นหลักฐาน ถามว่าทำประชดไหม คนเรามองได้หลายแบบมาก ถ้าจะมองไปแนวนั้น ใหม่ก็ไม่ได้ว่าว่าผิดนะ คนเราต่างมุมมอง สำหรับใหม่ที่ทำก็แค่หยอก ๆ และบอกทุกคน แฟนคลับก็เข้ามาเฮกัน ปกติก็ไม่ได้เน้นว่าต้องนั่งเฟิสต์คลาสเสมอ เวลาไปทำงานก็ตามในรูปที่ใหม่ลง อีกอย่างใหม่ก็เคยเจอประเด็นแบบนี้มานานมากแล้ว พอเราออกมาพูดว่านั่งอีโค่ แต่เหมือนคนจะไม่เชื่อ ก็เลยถ่ายรูปให้ดู ซึ่งจริง ๆ ไม่มีอะไรเลย เพราะใหม่ก็ไม่ได้นั่งเฟิสต์คลาสบ่อย เคยนั่งครั้งเดียวในชีวิต (หัวเราะ) ดาราก็คือคนปกติใหม่จะนั่งอะไรก็ได้หมดค่ะ.  ",
  "url": "https://www.dailynews.co.th/entertainment/575783",
  "date": "2017-06-03T22:08:07.125Z"
}