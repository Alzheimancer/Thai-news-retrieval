{
  "id": 575992,
  "title": "\"คยูฮยอน\"ส่งเพลงแทนใจ อำลาแฟนๆก่อนเข้ากรม | เดลินิวส์",
  "description": "\u0027คยูฮยอน\u0027 Kyuhyun สมาชิกวงซูเปอร์จูเนียร์ (Super Junior) ส่งเพลงเดี่ยวแทนใจ \u0027Goodbye for now\u0027 อำลาแฟนๆ ก่อนเข้ากรมรับใช้ชาติ",
  "keywords": "คยูฮยอน,kyuhyun,ซูเปอร์จูเนียร์,super junior,คยูฮยอน เข้ากรม,รับใช้ชาติ,นักร้องเกาหลี,Goodbye for now,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "อีกหนึ่งศิลปินเกาหลีใต้ที่ได้รับความนิยมเป็นอย่างมาก สำหรับ คยูฮยอน (Kyuhyun) หนึ่งในสมาชิกวงซูเปอร์จูเนียร์ (Super Junior) ที่ก่อนหน้านี้ได้มาจัดคอนเสิร์ตที่ประเทศไทยมีช่วงเดือน มี.ค. ที่ผ่านมา ล่าสุดเจ้าตัวก็ปล่อยเพลงสุดพิเศษเป็นของขวัญและอำลาแฟนๆ ก่อนเข้ากรมรับใช้ชาติในวันนี้ (25 พ.ค.)  โดยเพลงใหม่ของคยูฮยอนประกอบด้วย 2 เพลง คือ Goodbye for now เพลงบัลลาด ที่คยูฮยอนปล่อยเพลงมา 3 เวอร์ชั่น 3 ภาษาคือ เกาหลี จีน และ ญี่ปุ่น และอีกหนึ่งเพลงคือ The Parting เพลงที่มีเนื้อหาพูดถึงช่วงเวลาความรักพังทลาย ด้วยเสียงร้องอันเป็นเอกลักษณ์ของเจ้าตัว บวกทำนองเปียโนและวงออเคสตร้าสุดไพเราะ  นอกจากนี้ มิวสิกวิดีโอ \"Goodbye for now\" ที่ได้ปล่อยออกมาเมื่อเย็นวันที่ 24 พ.ค. ที่ผ่านมา เจ้าตัวก็รับบทพระเอกที่กำลังจินตนาการถึงภาพในตอนที่ได้กลับมาพบกับคนรักที่ได้เลิกรากันไปอีกครั้ง ซึ่งเจ้าตัวก็ถ่ายทอดความรู้สึกออกมาได้อย่างซาบซึ้ง เพื่อให้ผู้ชมได้สัมผัสถึงความรู้สึกแทนใจของคยูฮยอนที่มีต่อแฟนคลับ รวมถึงมีฉากบรรยากาศความสวยงามของสถานที่ต่าง ๆ ในเมืองปูซาน ประเทศเกาหลีใต้ ทั้งชายหาดอิมนัง (Imnang Beach) และหมู่บ้านวัฒนธรรมคัมชอน (Gamcheon Culture Village) เป็นต้น ",
  "url": "https://www.dailynews.co.th/entertainment/575992",
  "date": "2017-06-03T22:02:29.549Z"
}