{
  "id": 576081,
  "title": "\"บ่าววี\"เข้าผ่าตัดลิ้นหัวใจรั่ว ครอบครัวรอลุ้นผลใกล้ชิด | เดลินิวส์",
  "description": "บ่าววี อาร์สยาม นักร้องลูกทุ่งขวัญใจมหาชน เข้ารับการผ่าตัดด่วน หลังตรวจพบว่าลิ้นหัวใจรั่ว ที่ สถาบันโรคทรวงอก",
  "keywords": "จ่าอากาศเอกวีรยุทธิ์ นานช้า,บ่าววี,บ่าววี อาร์สยาม,นักร้องลูกทุ่งชื่อดัง,อาร์สยาม,ภาวะติดเชื้อที่ลิ้นหัวใจ,สถาบันโรคทรวงอก,ลิ้นหัวใจรั่ว,บ่าววีเข้ารับการผ่าตัด,บ่าววีเป็นลิ้นหัวใจรั่ว,บ่าววี ผ่าตัด,เดลินิวส์,เดลินิวส์ออนไลน์,ข่าวบันเทิง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "จากกรณีที่นักร้องลูกทุ่งชื่อดัง \"บ่าววี อาร์สยาม\" หรือ \"พันจ่าอากาศเอกวีรยุทธิ์ นานช้า\" ถูกนำตัวส่งโรงพยาบาลสินแพทย์ (รามอินทรา) ด่วน หลังมีอาการไออย่างหนัก เหนื่อยง่าย โดยแพทย์ตรวจพบว่าบ่าววีมีภาวะติดเชื้อที่ลิ้นหัวใจ เบื้องต้นแพทย์รักษาด้วยวิธีฉีดยาฆ่าเชื้อเข้าเส้นเลือด พร้อมเฝ้าดูอาการ หากไม่ดีขึ้น อาจต้องผ่าตัดลิ้นหัวใจ ต่อมา บ่าววีได้ย้ายมายัง โรงพยาบาลทรวงอก เพื่อเตรียมผ่าตัดลิ้นหัวใจรั่วซึ่งเป็นสาเหตุของทำให้เกิดภาวะติดเชื้อที่ลิ้นหัวใจ ตามที่เสนอข่าวไปแล้วนั้น ล่าสุด คณะแพทย์สถาบันโรคทรวงอกได้นำตัว บ่าววี อาร์สยาม เข้าห้องผ่าตัด เพื่อรักษาโรคลิ้นหัวใจรั่วดังกล่าว โดยมีนาย สมพล นานช้า บิดา ตลอดจนญาติพี่น้องมาให้กำลังใจหน้าห้องผ่าตัดใกล้ชิด โดยการผ่าตัดครั้งนี้จะใช้เวลาประมาณ 3-4 ชั่วโมงหลังจากนั้น บ่าววี อาร์สยาม จะไปนอนพักฟื้นในห้องไอซียู 24 ชั่วโมง เพื่อดูแลอย่างใกล้ชิดอีก 4-5 วัน ก่อนจะให้ออกมานอนรักษาตัวต่อในห้องพักผู้ป่วยปกติ ข่าวที่เกี่ยวข้อง \u0027บ่าววี\u0027เตรียมผ่าลิ้นหัวใจ ซ้ำตรวจพบน้ำในปอดเกินปกติ",
  "url": "https://www.dailynews.co.th/entertainment/576081",
  "date": "2017-06-03T22:13:47.791Z"
}