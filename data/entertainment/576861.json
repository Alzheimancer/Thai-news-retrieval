{
  "id": 576861,
  "title": "\u0027เก้า\u0027ปัดคบเผื่อเลือก แค่รอเวลาเจอคนที่ใช่ | เดลินิวส์",
  "description": "เก้า เผยว่า “ความรักเป็นเรื่องที่ค่อนข้างจะละเอียดอ่อน ผมเลยไม่อยากรีบ ยังไม่ได้คบเลยด้วยซ้ำ จะเผื่อเลือกได้ยังไง ถ้าคบเผื่อเลือกจริงผมต้องคบหลายคนไปแล้ว แต่นี่ยังไม่คบแค่คุยเฉย ๆ คุยไปเรื่อย ๆ จนกว่าจะเจอคนที่ใช่”",
  "keywords": "เก้า จิรายุ,เก้าปัดคเผื่อเลือก,วงการมายา,วงการบันเทิง,บันเทิง,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "โดนข่าวเมาท์ว่าตามจีบสาว ๆ หลายคน แต่หนุ่ม “เก้า-จิรายุ ละอองมณี” ก็ยังไม่ออกมายอมรับว่าสาวคนไหนคือตัวจริงสักที ทำเอาหลายคนมองว่าเจ้าตัวคบสาวพร้อมกันทีละหลาย ๆ คน ไว้เผื่อเลือกหรือเปล่า พอได้เจอตัวเก้า ต้องรีบให้เจ้าตัวอัพเดทสถานะเรื่องความรักให้ฟังซึ่งหนุ่ม เก้า เผยทันทีว่า “มีคนคุย ๆ บ้าง ยังไม่มีใครเป็นพิเศษ ไม่ค่อยมีใครรู้ใจ ผมเดาใจยาก ยังไม่มีแฟนก็คุยได้เรื่อย ๆ คุยกันเป็นเพื่อน พยายามรักษาระยะห่างไม่ให้ดูน่าเกลียด เน้นคุยไปเรื่อย ไม่เน้นจีบ ไม่รู้เหมือนกันว่าคุยมานานแค่ไหน แล้วก็ไม่ได้คุยเพื่อคบเผื่อเลือกด้วย คุยกับใครก็บอกเขาไปตรง ๆ ว่า เราก็ยังไม่รู้ว่าอะไรคือสิ่งที่ดีที่สุดสำหรับเรา ถ้าดีที่สุดสำหรับเราก็ต้องดีที่สุดสำหรับตัวเขาด้วย ถูกมั้ย ความรักเป็นเรื่องที่ค่อนข้างจะละเอียดอ่อน ผมเลยไม่อยากรีบ ยังไม่ได้คบเลยด้วยซ้ำ จะเผื่อเลือกได้ยังไง ถ้าคบเผื่อเลือกจริงผมต้องคบหลายคนไปแล้ว แต่นี่ยังไม่คบแค่คุยเฉย ๆ คุยไปเรื่อย ๆ จนกว่าจะเจอคนที่ใช่ เพราะบางทีเราเลือกเขาแต่เขาอาจจะไม่เลือกเราก็ได้ ตอนนี้เรียนจบแล้ว ก็อยากจะทุ่มเทเวลาให้กับงานให้เต็มที่ครับ ”.  ",
  "url": "https://www.dailynews.co.th/entertainment/576861",
  "date": "2017-06-03T18:24:13.845Z"
}