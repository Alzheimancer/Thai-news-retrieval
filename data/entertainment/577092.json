{
  "id": 577092,
  "title": "\"มาร์ค-อภิวิชญ์\" ชวนดูแลสุขภาพ ในวัน \"ดื่มนมโลก\" | เดลินิวส์",
  "description": "\u0027มาร์ค-อภิวิชญ์\u0027 นักแสดงจากละคร \u0027ทรายย้อมสี\u0027 ชวนคนไทยรักสุขภาพเนื่องในวันดื่มนมโลก 1 มิ.ย. ",
  "keywords": "มาร์ค อภิวิชญ์,วันดื่มนมโลก,ดื่มนมโลก,ทรายย้อมสี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "ขึ้นแท่นเป็นหนุ่มฮอต ขวัญใจสาวๆไปเป็นที่เรียบร้อยแล้ว สำหรับหนุ่ม มาร์ค-อภิวิชญ์ จักษ์ตรีมงคล นักแสดงจากละครเรื่อง “ทรายย้อมสี” ทางช่อง 8 ดีกรีบัณฑิตคณะนิติศาสตร์ จุฬาฯ ทั้งหล่อ เรียนเก่ง และมีสุขภาพดี ด้วยการดื่มนมเป็นประจำ และเนื่องใน วันดื่มนมโลก 1 มิถุนายน นี้ หนุ่ม มาร์ค เลยอยากชวนทุกคนให้หันมาดื่มนม เพื่อร่างกายที่แข็งแรงและรูปร่างที่ดี มาร์ค กล่าวเชิญชวน “ในวันที่ 1 มิถุนายนของทุกปี ได้กำหนดให้เป็น “วันดื่มนมโลก” หรือ World Milk Day เพื่อสนับสนุน และกระตุ้นให้เห็นความสำคัญของการบริโภคนม ซึ่งมาร์คเป็นคนนึงที่ดื่มนม เป็นประจำ โดยเฉพาะช่วงที่มาร์คเตรียมตัวสอบ นอกจากจะสดชื่นแล้ว ยังทำให้ได้รับคุณค่าสารอาหารที่ร่างกายต้องการ  ทั้งยังมีโปรตีนเสริมสร้างและซ่อมแซมส่วนที่สึกหรอ ทำให้กระดูกแข็งแรง ส่วนใครที่ไม่ชอบดื่มนมเพราะกลัวอ้วน ก็สามารถดื่มเป็นนมพร่องไขมัน ซึ่งมีปริมาณไขมันแค่เพียง 1-3% เท่านั้นครับ รู้แบบนี้แล้ว รีบมาดื่มนมเพื่อสุขภาพที่ดีกันนะครับ”.  ",
  "url": "https://www.dailynews.co.th/entertainment/577092",
  "date": "2017-06-03T18:31:00.552Z"
}