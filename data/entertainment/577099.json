{
  "id": 577099,
  "title": "ลือหึ่ง\"แพท\"เลิกทำพิธีกร คาดสะเทือนใจเรื่องสามี | เดลินิวส์",
  "description": "ข่าวลือว่อน \u0027แพท-ณปภา\u0027 หลุดหน้าที่พิธีกร \u0027ผู้หญิงถึงผู้หญิง\u0027 ชาวเน็ตคาดปม สามีถูกคุมขัง ด้าน ผจก.ส่วนตัวนางเอกสาวแจง หลังคลอด\u0027น้องเรซซิ่ง\u0027 ก็ไม่ได้ไปจัด แค่พักไว้ก่อน ",
  "keywords": "แพท,แพท ณปภา,แพท ผู้หญิงถึงผู้หญิง,ผู้หญิงถึงผู้หญิง,ช่อง3,แพท หลุดพิธีกร,ข่าวบันเทิง,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "จากกรณีกระแสข่าวในโลกออนไลน์มีการระบุว่า \"แพท-ณปภา ตันตระกูล\" ได้ออกจากการทำหน้าที่พิธีกรรายการผู้หญิงถึงผู้หญิงทางช่อง 3 แล้ว โดยชาวเน็ตคาดว่าน่าจะเกี่ยวข้องกับกระแสข่าวที่สามี \"เบนซ์-อัครกิตติ์ วรโรจน์เจริญเดช\" ถูกคุมขังด้วยหรือไม่ นอกจากนี้ชาวเน็ตยังได้ให้กำลังใจนางเอกสาวกันเป็นจำนวนมาก  ล่าสุด ด้านผู้จัดการส่วนตัวของแพท ได้เปิดเผยกับ \"ผู้สื่อข่าวเดลินิวส์ออนไลน์\" ว่า ตั้งแต่แพทคลอดลูกก็ยังไม่ได้มาจัดรายการเลย เพราะว่าเป็นรายการสดช่วงเช้า ซึ่งเป็นช่วงที่จะต้องดูแลน้องเรซซิ่ง จึงอาจจะไม่สะดวก พักไว้ก่อน ส่วนเรื่องที่มีข่าวว่า แพทออกจากการทำหน้าที่พิธีกรแล้ว ตอนนี้ตนไม่ทราบเช่นเดียวกัน เพราะจนถึงตอนนี้ยังไม่ได้มีการพูดคุยเกี่ยวกับเรื่องนี้ว่าจากนี้จะทำยังไงต่อ จะพักหรือว่าจะออกเลย คงต้องรอพูดคุยกันอีกที.. ",
  "url": "https://www.dailynews.co.th/entertainment/577099",
  "date": "2017-06-03T18:30:51.509Z"
}