{
  "id": 577230,
  "title": "\"เปิ้ล-นิว\"เฮรับสมาชิกใหม่ \"น้องนารา\"ลูกสาวคนที่2 | เดลินิวส์",
  "description": "คู่รักดารา \u0027เปิ้ล-ธันยาธนัส\u0027 และ \u0027นิว-เชื้อชาตินที\u0027 เฮต้อนรับสมาชิกใหม่ ลูกสาวคนที่ 2 ตั้งชื่อสุดน่ารัก \u0027น้องนารา\u0027",
  "keywords": "เปิ้ล ภารดี,นิว เชื้อชาติ,เปิ้ล นิว,เปิ้ล ภารดี คลอดลูก,น้องนารา,น้องกาย่า,นิว เชื้อชาตินที,เปิ้ล ธันยาธนัส,ข่าวบันเทิง,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "หลังจากคู่รักดาราอย่าง \"เปิ้ล-ธันยาธนัส\" และ \"นิว-เชื้อชาตินที วงษ์สวัสดิ์ปภา\" ควงคู่กันถ่ายภาพโชว์หน้าท้องไปเมื่อไม่กี่วันที่ผ่านมา ก่อนที่จะนับถอยหลังคลอดเจ้าตัวน้อยคนที่ 2  ล่าสุด เปิ้ล ได้คลอดเจ้าตัวน้อยคนที่ 2 เป็นที่เรียบร้อยแล้ว ณ โรงพยาบาลบำรุงราษฎร์ โดยอินสตาแกรมของนิว @newshuashard ได้โพสต์ภาพต้อนรับสมาชิกใหม่ของครอบครัวเป็นที่เรียบร้อย สุขภาพดีทั้งคุณแม่และคุณลูก โดยเป็นภาพของนิว เปิ้ล พร้อมด้วยน้องนารา ลูกสาวตัวน้อยคนที่ 2 ที่อยู่ในอ้อมอก พร้อมเขียนข้อความสั้นๆว่า \"นารา\" นอกจากนี้มีแฟนคลับเข้ามาคอมเมนต์แสดงความยินดีกันเป็นจำนวนมาก สำหรับคู่รัก \"เปิ้ล-นิว\" เข้าพิธีวิวาห์กันเมื่อวันที่ 25 ต.ค. 2557 ที่ผ่านมา โดยเปิ้ลได้ให้กำเนิด \"น้องกาย่า\" ลูกสาวคนแรกเมื่อวันที่ 2 ก.ย. 2558 ที่ผ่านมา  ขอบคุณภาพประกอบจากอินสตาแกรม @newshuashard",
  "url": "https://www.dailynews.co.th/entertainment/577230",
  "date": "2017-06-03T18:37:24.778Z"
}