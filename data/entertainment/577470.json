{
  "id": 577470,
  "title": "\u0027จอย\u0027ป่วยกล้ามเนื้อคออักเสบ นอนไม่ได้ต้องนั่งหลับแทน | เดลินิวส์",
  "description": "\u0027จอย-รินลณี\u0027 มีอาการปวดช่วงกะโหลกศีรษะนาน 10 วัน จนนอนหลับไม่ได้ต้องนั่งหลับแทน แพทย์วินิจฉัยกล้ามเนื้อคออักเสบ แฟนคลับแห่ให้กำลังใจ",
  "keywords": "จอย,จอย รินลณี,จอย รินลณี ศรีเพ็ญ,กล้ามเนื้อคออักเสบ,เดลินิวส์,เดลินิวส์ออนไลน์,ข่าวบันเทิง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "ทำเอาเหล่าแฟนคลับตกอกตกใจไม่น้อย หลังจากที่พี่สาวของ \"จอย-รินลณี ศรีเพ็ญ\" ได้โพสต์ภาพขณะจอยชูสองนิ้ว อยู่บนเตียงโรงพยาบาล ทำให้หลายคนกังวลใจว่า จอยมีอาการป่วยเป็นอะไร และเป็นหนักหรือไม่ เพราะช่วงนี้จอยทุ่มทำงานอย่างหนักเกือบทุกวันอีกด้วย ล่าสุดทางรายการครอบครัวบันเทิง ได้เปิดเผยถึงอาการป่วยของสาวจอยว่า จอยมีอาการปวดบริเวณกะโหลกศีรษะส่วนล่างมานานถึง 10 วันแล้ว ทำให้จอยไม่สามารถนอนในแนวราบได้ ต้องนั่งหลับเท่านั้น รวมถึงมีอาการอ่อนเพลียจากไข้ โดยแพทย์วินิจฉัยว่าจอย กล้ามเนื้อคออักเสบ แต่ไม่ได้เป็นอันตรายมาก ทั้งนี้เมื่อมีภาพจอยเข้าโรงพยาบาลออกมา เหล่าแฟนคลับก็เข้ามาคอมเมนต์ให้กำลังใจสาวจอยในอินสตาแกรมกันเป็นจำนวนมาก ขอบคุณภาพประกอบจากอินสตาแกรม @jeabkaka",
  "url": "https://www.dailynews.co.th/entertainment/577470",
  "date": "2017-06-03T18:44:38.406Z"
}