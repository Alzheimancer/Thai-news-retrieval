{
  "id": 577520,
  "title": "ล้วงลึกเบื้องหลังละคร\"มายา\" \"ขวัญ-เป้\"พาตะลุยลอนดอน | เดลินิวส์",
  "description": "ล้วงลึก เก็บตกภาพเบื้องหลังละคร \u0027มายา\u0027 สองพระ-นาง \u0027ขวัญ-เป้\u0027 บินลัดฟ้า พาตะลุยเมืองลอนดอน ประเทศอังกฤษ",
  "keywords": "มายา,เรื่องย่อ มายา,ละคร มายา,ช่อง7,เป้ อารักษ์,ขวัญ อุษามณี,เบื้องหลัง มายา,ข่าวบันเทิง,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "เพิ่งลงจอออกอากาศได้ไม่นาน สำหรับละคร \"มายา\" ทางช่อง 7 สี ที่ได้พระเอกสุดฮอตอย่าง \"เป้-อารักษ์ อมรศุภศิริ\" ประกบคู่กับนางเอกสาว \"ขวัญ-อุษามณี ไวทยานนท์\" ที่พลิกบทบาทสุดขั้ว ในบทบาทของ \"พิตะวัน\" ถึงแม้เบื้องหน้าละครจะออกมาแซ่บจัดจ้าน ดราม่าเฉือนอารมณ์กันขีดสุด แต่เบื้องหลังการถ่ายทำสนุกสนาน พร้อมเก็บภาพสวยๆ ของเมืองลอนดอน ประเทศอังกฤษมาไว้แบบจัดเต็มเช่นเดียวกัน \"บุญชู พิทักษ์เลิศกุล\" ผู้กำกับ เผยถึงการถ่ายทำว่า \"ปัญหาส่วนใหญ่จะเป็นเรื่องอากาศ บางวันติดลบ 2 องศา อีกเดี๋ยว 15 นาทีฝนตก แล้วมันมีความจำกัดเรื่องเวลา พอลงรถจากที่นึงก็ต้องถ่ายเลย วันแรกที่ไปถึงก็ถ่ายเลย ฝั่งนึงไปเปลี่ยนเสื้อผ้า ฝั่งนึงไปดูโล มีอยู่ฉากนึงต้องเล่นให้ได้ในเทคนั้น ขวัญ, เป้ และ เขตต์ ก็เป็นมืออาชีพมาก เล่นเทคเดียวผ่าน ส่วนของโก้ และ แพรว ต้องยอมรับบทมันยากและท้าทายมาก ต้องใช้เวลาและสมาธิ แต่ทั้งคู่ก็สู้เต็มที่  ต้องชื่นชมในความพยายามของนักแสดงจริงๆ\"  ติตตามชมละคร \"มายา\" ได้ทุกวันศุกร์-อาทิตย์ 20.30 น. ทางช่อง 7 สี",
  "url": "https://www.dailynews.co.th/entertainment/577520",
  "date": "2017-06-03T17:27:19.784Z"
}