{
  "id": 578719,
  "title": "\"เป๊ก\"ซึ้งแฟนคลับเซอร์ไพรส์ หลังคว้าขวัญใจมหาชน | เดลินิวส์",
  "description": "\u0027เป๊ก-ผลิตโชค\u0027 สุดซึ้งน้ำตาคลอ แฟนคลับนับพันทำเซอร์ไพรส์ ร้องเพลงไม่มีใครรู้ หลังคว้ารางวัลขวัญใจมหาชน ไนน์เอ็นเตอร์เทนอวอร์ด 2017",
  "keywords": "เป๊ก ผลิตโชค,เป๊ก,ขวัญใจมหาชน,ไนน์เอ็นเตอร์เทนอวอร์ด 2017,Nine Entertain Awards 2017,หน้ากากจิงโจ้,แฟนคลับเป๊ก,แฟนคลับ เซอร์ไพรส์,ข่าวบันเทิง,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "เรียกได้ว่ากระแสการเป็น หน้ากากจิงโจ้ ในรายการหน้ากากนักร้อง ของ \"เป๊ก-ผลิตโชค อายนบุตร\" จะฮอตแรงต่อเนื่อง จนล่าสุดเจ้าตัวก็สามารถคว้ารางวัล \"ขวัญใจมหาชน\" จากเวที ไนน์เอ็นเตอร์เทนอวอร์ด 2017 ได้สำเร็จ ซึ่งรวบรวมผลโหวตของแฟนรายการผ่านทาง SMS 40% รวมถึงการสำรวจความคิดเห็นของนิด้าโพล 40% และโหวตผ่านทางการกดไลค์ภาพศิลปินผ่านแฟนเพจเฟซบุ๊กของรายการอีก 20% ทั้งนี้ ผู้สื่อข่าวรายงานว่า หลังจากที่งานประกาศรางวัลเสร็จสิ้นแล้ว กลุ่มแฟนคลับของเป๊ก ได้ออกมารวมตัวกันบริเวณ ลานกลางแจ้งของศูนย์วัฒนธรรมแห่งประเทศไทย เพื่อร่วมแสดงความยินดีกับนักร้องหนุ่ม พร้อมเตรียมทำเซอร์ไพรส์ เมื่อเป๊กมาถึงที่ลานกว้าง แฟนคลับได้เปิดไฟฉายจากโทรศัพท์มือถือ โบกไปมาพร้อมกับร้องเพลง \"ไม่มีใครรู้\" เพลงสร้างชื่อของเป๊ก เมื่อเป๊กเห็นก็น้ำตาคลอด้วยความดีใจ ก่อนจะพูดคุยกับแฟนคลับอยู่ช่วงนึง กล่าวขอบคุณแฟนคลับ รับมองของที่ระลึก และบอกลาแฟนคลับให้เดินทางกลับบ้านโดยสวัสดิภาพ   ",
  "url": "https://www.dailynews.co.th/entertainment/578719",
  "date": "2017-06-09T10:00:48.110Z"
}