{
  "id": 578730,
  "title": "\"เกรท-วรินทร\"ได้ฤกษ์บวช ศึกษาพระธรรม1เดือน! | เดลินิวส์",
  "description": "พระเอกหนุ่ม \u0027เกรท-วรินทร\u0027 ได้ฤกษ์เข้าพิธีอุปสมบท ทดแทนบุญคุณพ่อแม่ ณ วัดบวรนิเวศราชวรวิหาร ได้รับฉายา ชวินโท ตั้งใจศึกษาพระธรรม 1 เดือน",
  "keywords": "เกรท วรินทร,เกรท,เกรท ช่อง3,เกรท บวช,งานบวช,เกรท งานบวช,เกรท วรินทร บวช,วัดบวร,วัดบวรนิเวศ,ข่าวบันเทิง,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "entertainment",
  "content": "ก่อนหน้านี้พระเอกหนุ่ม \"เกรท-วรินทร ปัญหกาญจน์\" ได้เดินสายขอลาบวชกับผู้ใหญ่ในวงการแล้ว ล่าสุดเจ้าตัวได้ฤกษ์ ช่วงบ่ายวันที่ 9 มิ.ย. ที่ผ่านมา เข้าพิธีอุปสมบทเป็นที่เรียบร้อย ณ วัดบวรนิเวศราชวรวิหาร โดยมีครอบครัวและเพื่อนพ้องในวงการบันเทิงมาร่วมอนุโมทนาบุญกันเป็นจำนวนมาก ทั้งนี้ \"เกรท\" ได้รับฉายาทางธรรมว่า \"ชวินโท\" หมายถึง จอมปราชญ์ผู้มีเชาว์ปัญยา โดยตั้งใจจะศึกษาพระธรรมเป็นเวลา 30 วัน โดยจะจำวัดที่นี่ 15 วัน และที่เพชรบูรณ์อีก 15 วัน พร้อมทั้งบวชให้กับคุณพ่อและคุณแม่ ซึ่งหลังจากสึกแล้วจะตั้งใจทำงานในวงการบันเทิงต่อไป นอกจากนี้ ขณะที่หนุ่มเกรทกำลังปลงผมนั้น ก็ได้ร้องไห้ด้วยความปลื้มปิติเช่นเดียวกัน ",
  "url": "https://www.dailynews.co.th/entertainment/578730",
  "date": "2017-06-09T12:00:39.209Z"
}