{
  "id": 576397,
  "title": "คลิปชวนอ้วก!แม่ค้าใช้มีดหั่นเนื้อ ตัดหนังเท้าเล่นรอลูกค้า | เดลินิวส์",
  "description": "ชาวเน็ตจีนแชร์คลิปชวนอ้วก...แม่ค้าขายเนื้อว่าง เอามีดหั่นเนื้อนั่งตัดหนังเท้าที่ตายแล้วของตัวเองค่าเวลาขณะรอลูกค้าเข้าร้าน",
  "keywords": "ชาวเน็ต , จีน , คลิป , แม่ค้าขายเนื้อ , มีด , ตัดหนังเท้า , ยูนนาน , ข่าวต่างประเทศ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "เว็บไซต์ข่าวจีน “ซิน่า”มณฑลยูนนาน ประเทศจีน เมื่อวันที่ 26 พ.ค.ว่า ชาวเน็ตจีนแชร์คลิปชวนอ้วกซึ่งเกิดขึ้นที่ตลาดสดในเขตหยีเหลียง มณฑลยูนนานทางตะวันตกเฉียงใต้ของประเทศ เป็นเหตุการณ์แม่ค้าขายเนื้อรายหนึ่งที่ไม่รู้ตัวว่าตนถูกถ่ายคลิป กำลังว่างไม่มีลูกค้าเข้ามาซื้อของในร้านจึงได้นั่งไขว่ห้างอยู่หลังโต๊ะขายเนื้อ แล้วนำมีดที่คาดว่าใช้หั่นเนื้อขาย มาตัดเศษหนังเท้าที่ตายออกจากเท้าของตนเองเพื่อค่าเวลา แม้จะมีผู้คนเดินผ่านไปมาหรือถูกถ่ายวิดิโอ เธอก็ไม่ได้สนใจ ยังคงนั่งใช้มีดตัดหนังเท้าต่อไปเรื่อยๆ ทั้งนี้ ผู้ที่ชมคลิปดังกล่าววิจารณ์ว่า พวกเขาเกือบอ้วกเพราะกังวลว่า เนื้อที่เพิ่งรับประทานเข้าไปจะมาจากร้านของแม่ค้ารายนี้ซึ่งมีเศษหนังเท้าติดมาด้วยเพราะมีดที่ใช้เป็นเล่มเดียวกัน คลิปประกอบจากผู้ใช้ยูทูบ George Lucas",
  "url": "https://www.dailynews.co.th/foreign/576397",
  "date": "2017-06-03T22:09:12.885Z"
}