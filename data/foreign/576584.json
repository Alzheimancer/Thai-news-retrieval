{
  "id": 576584,
  "title": "สเปนเดินขบวนเพื่อ\"ศักดิ์ศรีของการทำงาน\" | เดลินิวส์",
  "description": "ประชาชนหลายหมื่นคนเดินขบวน \u0027เพื่อศักดิ์ศรี\u0027 ในกรุงมาดริด เมืองหลวงของสเปน เมื่อวันเสาร์ เรียกร้องค่าจ้างที่ดีกว่าเดิม และความมั่นคงในการทำงาน ขณะที่เศรษฐกิจของประเทศเริ่มดีขึ้น\r\n",
  "keywords": "สเปน, กรุงมาดริด, เดินขบวนแรงงาน, ศักดิ์ศรีของการทำงาน,  นายกรัฐมนตรีมาเรียโน ราฆอย,,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "    สำนักข่าวเอเอฟพีรายงานจากกรุงมาดริด ประเทศสเปน เมื่อวันที่ 28 พ.ค. ว่า ประชาชนจากทั่วทุกภาคของสเปน รวมถึงสมาชิกสหภาพแรงงาน และกลุ่มเคลื่อนไหวทางการเมืองฝ่ายซ้าย เข้าร่วมการเดินขบวนในกรุงมาดริดเมื่อวันเสาร์ โดยกลุ่มผู้เดินขบวนแถวหน้าถือแผ่นผ้าเขียนข้อความ \"ขนมปัง งาน ที่อยู่อาศัย และความเท่าเทียม\"     ผู้จัดการเดินขบวนกล่าวว่า มีผุ้เข้าร่วมแสดงพลังประมาณ 200,000 คน แต่เจ้าหน้าที่มาดริดกล่าวว่ามีเพียงแค่ประมาณ 6,000 คน ส่วนผู้สื่อข่าวเอเอฟพีประเมินว่ามี \"หลายหมื่นคน\"     การปฏิรูปแรงงานเมื่อปี พ.ศ. 2555 โดยรัฐบาลอนุรักษ์นิยมของนายกรัฐมนตรีมาเรียโน ราฆอย ช่วยกระตุ้นการเติบโตของเศรษฐกิจประเทศ และทำให้อัตราว่างงานลดลงจาก 27 % ช่วงต้นปี 2556 เหลือ 18.7 % ในช่วงไตรมาสแรกของปีนี้     แต่ฝ่ายวิจารณ์รัฐบากล่าวว่า แม้เศรษฐกิจของสเปนจะดีขึ้น แต่ส่วนที่ไม่ดีคือความไม่มั่นคงของการทำงานจำนวนมาก ไม่มีการรับประกันชั่วโมงทำงาน และคนงานมักได้รับเงินค่าแรงต่ำ โดยอัตราค่าจ้างขั้นต่ำของสเปนในปัจจุบันอยู่ที่ 825 ยูโร (31,249 บาท) ต่อเดือน.",
  "url": "https://www.dailynews.co.th/foreign/576584",
  "date": "2017-06-03T22:14:45.242Z"
}