{
  "id": 576806,
  "title": "\"จอห์น ทราโวลตา\"บริจาคเครื่องบินให้พิพิธภัณฑ์ | เดลินิวส์",
  "description": "“จอห์น ทราโวลตา”นักแสดงรุ่นใหญ่ชาวอเมริกัน ประกาศบริจาคเครื่องบินสุดรักให้กับพิพิธภัณฑ์การบินออสเตรเลียและตั้งเป้าที่จะขับเครื่องบินลำดังกล่าวจากสหรัฐไปส่งให้ถึงออสเตรเลีย",
  "keywords": "เครื่องบิน,แควนตัส,ออสเตรเลีย,สหรัฐอเมริกา,นักแสดง,จอห์น ทราโวลตา,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "สำนักข่าวต่างประเทศรายงานจากประเทศสหรัฐอเมริกา เมื่อวันที่ 29 พ.ค.ว่า จอห์น ทราโวลตา นักแสดงชาวอเมริกันวัย 63 ปี ในฐานะแบรนด์แอมบาสซาเดอร์ของสายการบินแควนตัส และยังเป็นนักแสดงขวัญใจสาวๆจากผลงานภาพยนตร์ในอดีตเรื่อง Saturday Night Fever รวมทั้งยังเป็นนักบินที่ได้รับใบอนุญาตด้วย เปิดเผยว่า เขาจะบริจาคเครื่องบินสุดรักโบอิ้ง 707 ผลิตให้กับแควนตัส แอร์เวย์ส เมื่อปี 2507 ให้กับพิพิธภัณฑ์การบินออสเตรเลีย หลังจากที่เขาได้เครื่องบินลำนี้มานานกว่า 30 ปีแล้ว พิพิธภัณฑ์การบินออสเตรเลีย Historical Aircraft Restoration society (HARS) จะช่วยซ่อมแซมเครื่องบินลำนี้เพื่อให้สามารถขึ้นบินได้ และส่งมอบด้วยการเดินทางจากสหรัฐอเมริกามายังออสเตรเลีย ซึ่งมีฐานที่ตั้งอยู่ที่ 145 กม.ห่างจากเมืองซิดนีย์ แม้จะยังไม่กำหนดวันส่งมอบ แต่จอห์น ทราโวลตา กล่าวว่า เขาจะขอเป็นผู้ขับเครื่องบินลำนี้มาส่งมอบให้ด้วยตนเอง ส่วนประธานของพิพิธภัณฑ์การบินออสเตรเลีย นายบ็อบ เดอ ลา ฮันตี้ บอกว่า ได้ไอเดียมอบเครื่องบินให้กับพิพิธภัณฑ์ตอนที่เขาพบกับจอห์น ทราโวลตา เมื่อปี 2552 และทั้งสองเคยขับเครื่องบินแควนตัส 1955 ซูเปอร์ คอนสเตลเลชั่น ที่โกลด์โคสต์ ออสเตรเลียมาแล้ว",
  "url": "https://www.dailynews.co.th/foreign/576806",
  "date": "2017-06-03T22:26:03.150Z"
}