{
  "id": 576814,
  "title": "ฟิลิปปินส์จับไอซ์ลอตมหึมา 600กิโลกรัมมูลค่า4พันล้าน | เดลินิวส์",
  "description": "เจ้าหน้าที่ฟิลิปปินส์ยึดไอซ์น้ำหนัก 605กก.ส่งมาทางเรือจากประเทศจีน หลังจากได้รับเบาะแสจากทางรัฐบาลจีน ประเมินราคาไว้ราว 4,220 ล้านบาท\r\n",
  "keywords": "ยาเสพติด,ยาไอซ์,ฟิลิปปินส์,จีน,ปราบปราม,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "สำนักข่าวต่างประเทศรายงานจากกรุงมะนิลา ประเทศฟิลิปปินส์ เมื่อวันที่ 29 พ.ค.ว่า เจ้าหน้าที่สำนักงานสืบสวนแห่งชาติของฟิลิปปินส์ เปิดเผยว่า เจ้าหน้าที่สามารถยึดยาเสพติดเป็นยาไอซ์น้ำหนักรวม 605 กก. ส่งมาทางเรือจากประเทศจีน มูลค่าของยาเสพติดจำนวนดังกล่าว หากนำไปจำหน่ายในท้องตลาดจะได้ราคาประมาณ 6,050 ล้านเปโซ หรือราว 4,220 ล้านบาท ยาเสพติดดังกล่าว เจ้าหน้าที่ยึดมาได้จากโกดังเก็บสินค้าของบริษัทนายหน้าในเขตเมโทรมะนิลา ขณะที่อีกส่วนหนึ่งยึดมาได้จากบริษัทผู้รับฝากขายส่งทางเรือ ปฏิบัติการตรวจจับยาเสพติดเป็นปฏิบัติการร่วมกันระหว่างหน่วยปราบปรามยาเสพติดของฟิลิปปินส์กับสำนักงานตำรวจแห่งชาติ และกรมศุลกากร โดยทางสำนักงานสืบสวนแห่งชาติรับแจ้งเบาะแสมาจากทางคณะกรรมการปราบปรามยาเสพติดของจีนว่า จะมีการขนส่งยาเสพติดมาทางเรือนับตั้งแต่เข้ารับตำแหน่งประธานาธิบดีเมื่อปีที่แล้ว ประธานาธิบดีโรดริโก ดูเตร์เต แห่งฟิลิปปินส์ ประกาศสงครามยาเสพติด โดยปราบปรามขั้นเด็ดขาดถึงขั้นจับตายผู้ค้ายาเสพติดและผู้เสพ.",
  "url": "https://www.dailynews.co.th/foreign/576814",
  "date": "2017-06-03T22:26:00.783Z"
}