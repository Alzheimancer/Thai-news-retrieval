{
  "id": 576995,
  "title": "เสือในสวนสัตว์อังกฤษขย้ำ คนเลี้ยงสาวดับสยอง | เดลินิวส์",
  "description": "เสือในสวนสัตว์ทางภาคตะวันออกของอังกฤษ โจมตีเจ้าหน้าที่หญิงสาวจนเสียชีวิต โดยเจ้าหน้าที่คนอื่นๆ พยายามโยนเนื้อลงไปตรงจุดใกล้เคียง เพื่อหันเหความสนใจของมัน แต่ไม่สำเร็จ\r\n",
  "keywords": "อังกฤษ, กรุงลอนดอน, เสือขย้ำคนเลี้ยงเสียชีวิต, สวนสัตว์แฮเมอร์ตัน, ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "    สำนักข่าวต่างประเทศรายงานจากกรุงลอนดอน ประเทศอังกฤษ เมื่อวันที่ 30 พ.ค. ว่า น.ส.โรซา คิง อายุ 33 ปี เจ้าหน้าที่สวนสัตว์แฮเมอร์ตัน  ทางภาคตะวันออกของอังกฤษ และประมาณ 130 กม. ทางเหนือของกรุงลอนดอน เสียชีวิตภายในสวนสัตว์ที่ทำงานเมื่อวันจันทร์ เมื่อเสือตัวหนึ่งเข้าไปภายในสวนที่เธอกำลังทำงานอยู่     สำนักข่าวบีบีซีรายงานโดยอ้างการเปิดเผยของชายคนหนึ่งที่เห็นเหตุการณ์ ว่า เขาได้ยินเสียงกรีดร้องดังลั่น เมื่อหันไปมองเห็นเจ้าหน้าที่สวนสัตว์กลุ่มกนึ่งกำลังโยนเนื้อลงไปในคอกเลี้ยง เพื่อพยายามล่อเสือให้ออกจากร่างของเจ้าหน้าที่สวนสัตว์หญิง ที่มันกำลังขย้ำ     ตำรวจท้องถิ่นกล่าวว่า จากการตรวจสอบเบื้องต้นไม่มีเหตุอันควรสงสัยเป็นอย่างอื่น เจ้าหน้าที่และผุ้บริหารสวนสัตว์กำลังสอบสวนเหตุการณ์ และหลังเกิดเหตุเสือเพชฆาตตัวนี้ไม่ได้ถูกฆ่า หรือได้รับอันตรายแต่อย่างใด     น.ส.คิงทำงานเป็นผู้ดูแลเสือมานานประมาณ 14 ปี ในสวนสัตว์แฮเมอร์ตัน ซึ่งมีเนื้อที่ 25 เอเคอร์ (62.5 ไร่) และเป็นที่เลี้ยงเสือโคร่งสายพันธ์มาเลเซียและพันธุ์เบงกอล. เครดิตภาพ - SWNS, Facebook คลิปประกอบ - Wochit News The Evening Standard",
  "url": "https://www.dailynews.co.th/foreign/576995",
  "date": "2017-06-03T18:25:36.665Z"
}