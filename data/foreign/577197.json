{
  "id": 577197,
  "title": "\"เลบานอน\"แบน\"วันเดอร์ วูแมน\" เหตุนางเอกเป็นชาวยิว | เดลินิวส์",
  "description": "กระทรวงมหาดไทยของเลบานอน มีคำสั่งห้ามฉายภาพยนตร์เรื่อง “วันเดอร์ วูแมน”ในโรงภาพยนตร์เมื่อวันพุธที่ผ่านมา สาเหตุเพราะนักแสดงนำเป็นชาวอิสราเอล\r\n\r\n",
  "keywords": "เลบานอน,เบรุต,วันเดอร์ วูแมน,อิสราเอล,ภาพยนตร์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "สำนักข่าวต่างประเทศรายงานจากกรุงเบรุต ประเทศเลบานอน เมื่อวันที่ 31 พ.ค.ว่า แหล่งข่าวในกระทรวงมหาดไทยของเลบานอนเปิดเผยว่า กระทรวงมหาดไทยของเลบานอนมีคำสั่งห้ามฉายภาพยนตร์เรื่อง “วันเดอร์ วูแมน” (Wonder Woman)ในโรงภาพยนตร์ในประเทศเลบานอน สาเหตุเพราะนักแสดงนำในเรื่องนี้เป็นชาวอิสราเอลเลบานอนถือว่าอิสราเอลเป็นประเทศศัตรู และกระทรวงเศรษฐกิจและการค้าของเลบานอนจะทำหน้าที่ดูแลเรื่องการคว่ำบาตรธุรกิจใดๆก็ตามที่เกี่ยวข้องกับอิสราเอล กระทรวงมหาดไทยเลบานอนสั่งห้ามฉายภาพยนตร์เรื่อง “วันเดอร์ วูแมน” ซึ่งนำแสดงโดยกัล กาโดต์ นักแสดงสาวและอดีตทหารกองทัพบกอิสราเอล ตามคำแนะนำของหน่วยงานด้านความข่าวกรอง ตัวแทนจัดจำหน่ายของวอร์เนอร์ บราเดอร์ ในภูมิภาคตะวันออกกลาง เปิดเผยว่า ภาพยนตร์เรื่อง”วันเดอร์ วูแมน” มีกำหนดฉายรอบปฐมทัศน์ในคืนวันพุธที่ 31 พ.ค. ตามโรงภาพยนตร์ใหญ่ๆในกรุงเบรุต กระทรวงเศรษฐกิจและการค้าของเลบานอน ออกแถลงการณ์เมื่อวันอังคารที่ผ่านมาว่า ได้ขอให้หน่วยงานด้านข่าวกรองสั่งห้ามฉายภาพยนตร์เรื่อง”วันเดอร์ วูแมน” เพราะมีบทของกัล กาโดต์ ในภาพยนตร์เรื่องนี้",
  "url": "https://www.dailynews.co.th/foreign/577197",
  "date": "2017-06-03T18:39:10.809Z"
}