{
  "id": 577399,
  "title": "ยูไนเต็ดเตรียมบินตรงแอลเอ-สิงคโปร์ | เดลินิวส์",
  "description": "สายการบินยูไนเต็ด แอร์ไลน์ส ของสหรัฐ จะเริ่มบินให้บริการผู้โดยสาร สายตรงระหว่างเมืองลอสแอนเจลีสกับประเทศสิงคโปร์ ด้วยระยะทางประมาณ 8,700 ไมล์ จะทำให้กลายเป็นเที่ยวบินตรงโดยสารระยะทางไกลที่สุด ที่บินสู่หรือจากสหรัฐ\r\n",
  "keywords": "ยูไนเต็ด แอร์ไลน์ส, เที่ยวบินตรงแอลเอ-สิงคโปร์, ลอสแอนเจลีส, ดัลลัส, เทกซัส, กาตาร์ แอร์เวย์, กรุงโดฮา, แควนตัส, เมืองซิดนีย์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "   สำนักข่าวเอพีรายงานจากเมืองชิคาโก ประเทศสหรัฐอเมริกา เมื่อวันที่ 2 มิ.ย. ว่า เที่ยวบินมุ่งหน้าสู่ทิศตะวันตก จะใช้เวลาเดินทางประมาณ 17 ชั่วโมง 55 นาที ออกเดินทางจากลอสแอนเจลีสตอนช่วงเย็นของแต่ละวัน และจะเดินทางถึงสิงคโปร์ในอีก 2 วันต่อมา ตามเวลาท้องถิ่น ส่วนเที่ยวบินมุ่งหน้าไปทางทิศตะวันออก จากสิงคโปร์ไปแอลเอจะใช้เวลา 15 ชั่วโมง 15 นาที เนื่องจากบินตามกระแสลม     โฆษกยูไนเต็ด แอร์ไลน์ส แถลงเมื่อวันพฤหัสบดี ว่า เมื่อได้รับอนุมัติจากรัฐบาล เที่ยวบินแรกจะเริ่มบินในวันที่ 22 ต.ค. โดยใช้เครื่องบินโบอิ้ง 787 ดรีมไลเนอร์      ปัจจุบันเที่ยวบินตรงโดยสารระยะไกลที่สุด ที่บินเข้าออกสหรัฐ เป็นของสายการบินแควนตัสของออสเตรเลีย ระยะทาง 8,578 ไมล์ ระหว่างสนามบินดัลลัส-ฟอร์ธ เวิร์ธ ชานเมืองดัลลัส รัฐเทกซัส กับเมืองซิดนีย์ของออสเตรเลีย ส่วนเที่ยวบินตรงระยะไกลที่สุดในโลกในขณะนี้ คือเที่ยวบินของกาตาร์ แอร์เวย์ ระยะทาง 9,032 ไมล์ ระหว่างกรุงโดฮา กาตาร์ กับเมืองโอ๊คแลนด์ นิวซีแลนด์. ภาพ - AP  ",
  "url": "https://www.dailynews.co.th/foreign/577399",
  "date": "2017-06-03T18:46:24.908Z"
}