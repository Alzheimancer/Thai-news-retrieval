{
  "id": 577690,
  "title": "\"กรานเด\"เยี่ยมอาการบาดเจ็บแฟนเพลง | เดลินิวส์",
  "description": "นักร้องนักแสดงสาวชื่อดังชาวอเมริกัน \u0027อาเรียนา กรานเด\u0027 เซอร์ไพรส์เข้าเยี่ยมอาการของแฟนเพลงบางส่วน ที่ได้รับบาดเจ็บจากเหตุระเบิดฆ่าตัวตาย ในการแสดงคอนเสิร์ตของเธอที่เมืองแมนเชสเตอร์ ประเทศอังกฤษ เมื่อวันที่ 22 พ.ค. ที่โรงพยาบาลเด็กในเมืองแมนเชสเตอร์ เมื่อเย็นวันศุกร์\r\n",
  "keywords": "อังกฤษ, เมืองแมนเชสเตอร์, อาเรียนา กรานเด, กรานเดเยี่ยมแฟนเพลง, ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "   สำนักข่าวเอพีรายงานจากกรุงลอนดอน ประเทศอังกฤษ เมื่อวันที่ 3 มิ.ย. ว่า การโจมตีของมือระเบิดฆ่าตัวตายหนุ่มชาวอังกฤษเชื้อสายลิเบีย ในระหว่งาการแสดงคอนเสิร์ตของ อาเรียนา กรานเด ที่สนามกีฬาแมนเชสเตอร์ อารีนา ในเมืองแมนเชสเตอร์ ทางตะวันตกเฉียงเหนือของอังกฤษ เมื่อวันที่ 22 พ.ค. ทำให้มีผุ้เสียชีวิต 22 คน บาดเจ็บอีกกว่า 50 คน รวมถึงเด็กวัยรุ่นจำนวนมาก     กรานเดแชร์ภาพในอินสตาแกรม กับผู้ติดตาม 107 ล้านคนของเธอ ขณะที่เธอเดินทางไปเยี่ยมอาการบาดเจ็บของแฟนเพลงเด็กหญิงวัยรุ่น ที่โรงพยาบาลเด็กรอยัล แมนเชสเตอร์ เมื่อเย็นวันศุกร์ โดยหลายภาพแสดงให้เห็นเธอถามไถ่อาการและสวมกอดเด็กหญิงหลายคนบนเตียงของโรงพยาบาล และภาพที่เธอถ่ายร่วมกับกลุ่มนางพยาบาล     กรานเดกลับคืนสู่อังกฤษเมื่อวันศุกร์ ก่อนการแสดงคอนเสิร์ต One Love Manchester เพื่อหารายได้สมทบทุนช่วยเหลือเหยื่อในเหตุการณ์. เครดิตภาพ - Peter Mann คลิปประกอบ - Global TV",
  "url": "https://www.dailynews.co.th/foreign/577690",
  "date": "2017-06-03T17:28:28.950Z"
}