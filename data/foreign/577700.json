{
  "id": 577700,
  "title": "อินเดียฟุ้งกลุ่มไอเอสซ่าไม่ได้ในประเทศ | เดลินิวส์",
  "description": "      รัฐมนตรีมหาดไทยอินเดียกล่าวว่า กลุ่มไอเอสไม่สามารถรวมกลุ่มก่อเหตุร้ายในประเทศได้ แม้ว่าอินเดียจะเป็นประเทศที่มีประชากรเป็นชาวมุสลิมมากเป็นอันดับ 2 ของโลกรองจากอินโดนีเซีย เนื่องจากรัฐบาลอินเดียเอาจริงในการป้องกันขัดขวาง\r\n",
  "keywords": "อินเดีย, กรุงนิวเดลี, ชาวมุสลิม, กลุ่มไอเอส, รัฐมนตรีมหาดไทยอินเดีย, นายราชนัธ ซิงห์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "    สำนักข่าวเอพีรายงานจากกรุงนิวเดลี ประเทศอินเดีย เมื่อวันที่ 3 มิ.ย. ว่า นายราชนัธ ซิงห์ รมว.มหาดไทยอินเดีย เผยต่อสื่อมวลชนในกรุงนิวเดลีเมื่อวันเสาร์ ว่า หลายหน่วยงานด้านความมั่นคงของอินเดีย ต่างเฝ้าจับตามองกิจกรรมต่างๆ ของกลุ่มไอเอสอย่างใกล้ชิด และประสบความสำเร็จในการต่อต้านความท้าทายจากกลุ่มหัวรุนแรงกลุ่มนี้     นายราชนัธ กล่าวอีกว่า การประสานงานที่ดี ระหว่างรัฐกับหน่วยงานความมั่นคงกลาง นำไปสู่การจับกุมแนวร่วมกลุ่มไอเอสกว่า 90 คนในอินเดีย      ความเห็นของรัฐมนตรีกระทรวงมหาดไทยอินเดีย มีขึ้นท่ามกลางความหวาดกลัวว่าอิทธิพลของกลุ่มไอเอสกำลังเติบโตในภูมิภาค      ปัจจุบันประชากรอินเดียทั้งประเทศ 1,327 ล้านคน เป็นชาวมุสลิมราว 14.2 %.     ",
  "url": "https://www.dailynews.co.th/foreign/577700",
  "date": "2017-06-03T17:28:46.129Z"
}