{
  "id": 577712,
  "title": "มาเลย์ประกวดวิดีโอ\"ป้องกันเป็นเกย์\" | เดลินิวส์",
  "description": "รัฐบาลมาเลเซียจัดประกวดคลิปวิดีโอ อธิบายวิธีป้องกันการเป็นคนรักร่วมเพศ และคนข้ามเพศ ระบุการแข่งขันมีจุดหมายเพื่อช่วยกลุ่มคนวัยรุ่นให้ตัดสินใจทางด้านสุขภาพได้ดีกว่า\r\n",
  "keywords": "มาเลเซีย, กัวลาลัมเปอร์, จัดประกวดคลิปวิดีโอป้องกันการเป็นเกย์, แอลจีบีที, รักร่วมเพศ, เลสเบียน, เกย์, รักร่วมสองเพศ, คนข้ามเพศ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "  สำนักข่าวรอยเตอร์และเอเอฟพีรายงานจากกรุงกัวลาลัมเปอร์ ประเทศมาเลเซีย เมื่อวันที่ 3 มิ.ย. ว่า การจัดประกวดถูกวิจารณ์จากกลุ่มเคลื่อนไหวด้านสิทธิมนุษยชน ซึ่งกล่าวว่าจะยิ่งกระพือความกลัว ก่อให้เกิดความเกลียดชังและความรุนแรง ต่อกลุ่มชาวมาเลเซียที่เป็นเลสเบียน เกย์ คนรักร่วมสองเพศ และคนข้ามเพศ หรือแอลจีบีที (Lesbian, Gay, Bisexual and Transgender : LGBT)     แต่นายลัคมาน ฮาคิม สุไลมาน รัฐมนตรีช่วยกระทรวงสาธารณสุขมาเลเซีย กล่าวว่า การจัดประกวดภายใต้ชื่อ National Creative Video on Adolescent Sexual and Reproductive Health มีจุดหมายเพื่อรวบรวมความคิดเห็น และเพิ่มพูนความรู้ในกลุ่มวัยรุ่น เกี่ยวกับการใช้ชีวิตอย่างเป็นประโยชน์ต่อสุขภาพ     ผู้เข้าประกวดจะต้องส่งคลิปวิดีโอ ในหลายหัวข้อ รวมถึง ความเป็นเกย์ หรือ \"ความสับสนทางเพศ\" และเสนอข้อคิดเห็นวิธี \"ป้องกันหรือควบคุม\" ผู้ชนะการประกวดจะได้รับเงินรางวัลระหว่าง 1,000 - 4,000 ริงกิต (7,952 - 31,810 บาท) ตามแต่หัวข้อที่ส่งประกวด หลังการแข่งขันปิดลงในปลายเดือน ส.ค. ",
  "url": "https://www.dailynews.co.th/foreign/577712",
  "date": "2017-06-03T21:32:21.798Z"
}