{
  "id": 577857,
  "title": "ญี่ปุ่นซ้อมอพยพหวั่นขีปนาวุธเกาหลีเหนือ | เดลินิวส์",
  "description": "เมืองเล็กๆทางตะวันตกของญี่ปุ่นซ้อมอพยพผู้คนเมื่อวันอาทิตย์ท่ามกลางความหวาดวิตกว่าเกาหลีเหนืออาจยิงขีปนาวุธถล่มดินแดนญี่ปุ่น",
  "keywords": "ญี่ปุ่น,อพยพ,เกาหลีเหนือ,ขีปนาวุธ,โตเกียว,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "สำนักข่าวต่างประเทศรายงานจากกรุงโตเกียว ประเทศญี่ปุ่น เมื่อวันที่ 4 มิ.ย.ว่า เมืองอาบูเมืองเล็กๆซึ่งมีประชากรเพียง 3,400 คนอยู่ทางตะวันตกของญี่ปุ่นและห่างจากกรุงโตเกียวไปทางตะวันตก 800 กม. ได้ทำการซ้อมอพยพประชาชนและเด็กนักเรียนรวมแล้วกว่า 280 คนเมื่อวันอาทิตย์ที่ 4มิ.ย.โดยให้พวกเขาเหล่านี้รีบวิ่งไปยังอาคารในโรงเรียนที่ถูกออกแบบเพื่อเป็นที่หลบภัย หลังได้ยินเสียงสัญญาณเตือนภัย เพราะมีความเป็นไปได้ว่าอาจถูกโจมตีด้วยขีปนาวุธและอาจมีเศษชิ้นส่วนตกใส่ การซ้อมอพยพของประชาชนในเมืองอาบูมีขึ้นหลังจากที่เกาหลีเหนือได้ทดลองยิงขีปนาวุธอย่างต่อเนื่องตลอด 3 สัปดาห์ ซึ่งก็มีขีปนาวุธลูกหนึ่งตกในทะเลญี่ปุ่นในเขตเศรษฐกิจจำเพาะ200 ไมล์ทะเล นอกชายฝั่งตะวันตกของญี่ปุ่น เมืองอาบูซ้อมอพยพเป็นครั้งที่สองแล้วนับตั้งแต่เดือนมี.ค.ที่ผ่านมา เมื่อรัฐบาลโตเกียวสั่งการให้รัฐบาลท้องถิ่นทบทวนเรื่องแผนความพร้อมสถานการณ์ฉุกเฉินและดำเนินการซ้อมอพยพด้วย ในวันเดียวกันนี้ก็มีการซ้อมอพยพแบบเดียวกันที่จังหวัดฟูกูโอกะ ส่วนที่จังหวัดอื่นๆก็มีแผนการซ้อมอพยพเช่นกันในอีก 2-3 เดือนที่จะถึงนี้",
  "url": "https://www.dailynews.co.th/foreign/577857",
  "date": "2017-06-04T18:00:40.300Z"
}