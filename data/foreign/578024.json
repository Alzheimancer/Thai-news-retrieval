{
  "id": 578024,
  "title": "พม่าจับบก.-คอลัมนิสต์หมิ่นกองทัพ | เดลินิวส์",
  "description": "ตำรวจเมียนมาจับกุมหัวหน้ากองบรรณาธิการและนักเขียนบทความ ของหนังสือพิมพ์เดอะ วอยซ์ เดลี่ ตามข้อกล่าวหาตีพิมพ์บทความล้อเลียนบทบาทของกองทัพ ในกระบวนการสันติภาพกับชนกลุ่มน้อย\r\n",
  "keywords": "พม่า, เมียนมา, เมืองย่างกุ้ง, จับกุมนักหนังสือพิมพ์, บรรณาธิการ, คอลัมนิสต์, หมิ่นประมาทกองทัพ, กองทัพเมียนมา, เดอะ วอยซ์ เดลี่,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "    สำนักข่าวเอพีรายงานจากเมืองย่างกุ้ง ประเทศเมียนมา เมื่อวันที่ 5 มิ.ย. ว่า นายขิ่น หม่อง มยินต์ ทนายความของนายจอ มิน ส่วย หัวหน้ากองบรรณาธิการ และนายโก โก หม่อง คนเขียนบทความของหนังสือพิมพ์เดอะ วอยซ์ เดลี่ เผยเมื่อวันจันทร์ ว่า นายจอและนายโกไม่ได้รับการปล่อยตัว หลังถูกเรียกตัวไปสอบปากคำเมื่อวันศุกร์ เกี่ยวกับการฟ้องคดีของกองทัพ ภายใต้กฎหมายการสื่อสารโทรคมนาคมของประเทศ     การกระทำที่เป็นความผิดตามกฎหมายการสื่อสารฯ ของเมียนมา เขียนไว้อย่างกว้างขวาง และกำหนดโทษจำคุกสูงสุดไม่เกิน 3 ปี สำหรับความผิดที่เข้าข่ายหมิ่นประมาท จากการเผยแพร่ผ่านเครือข่ายการสื่อสาร รวมถึงทางออนไลน์  กฏหมายฉบับนี้ถูกวิพากษ์วิจารณ์อย่างหนักจากกลุ่มสนับสนุนเสรีภาพในการแสดงความออกความคิดเห็น     นายขิ่นเผยอีกว่า การดำเนินคดีนายขิ่นและนายโกในศาล จะเริ่มในวันพฤหัสบดี (8 มิ.ย.).",
  "url": "https://www.dailynews.co.th/foreign/578024",
  "date": "2017-06-05T16:00:44.986Z"
}