{
  "id": 578052,
  "title": "ศรีลังกากู้ภัยครั้งใหญ่หลังน้ำท่วม | เดลินิวส์",
  "description": "กองทัพศรีลังกาปฏิบัติการค้นหาและกู้ภัย ระดมกำลังครั้งใหญ่สุดในช่วงสันติ หลังพายุฝนฤดูมรสุมพัดกระหน่ำพื้นที่ส่วนใหญ่ของประเทศ ทำให้เกิดน้ำท่วมหลากและดินโคลนภูเขาถล่ม มีผู้เสียชีวิต 213 ราย\r\n",
  "keywords": "ศรีลังกา, กรุงโคลัมโบ, น้ำท่วม, ดินโคลนถล่ม, กองทัพศรีลังกา, ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "   สำนักข่าวเอเอฟพีรายงานจากกรุงโคลัมโบ ประเทศศรีลังกา เมื่อวันที่ 5 มิ.ย. ว่า ทหารกองทัพและอาสาสมัครทหารพรานเกือบ 10,000 นาย ร่วมมือกับตำรวจหลายหมื่นนาย เข้าร่วมปฏิบัติการช่วยเหลือบรรเทาทุกข์ ประชาชนที่ได้รับผลกระทบจากน้ำท่วมใหญ่เมื่อวันที่ 26 พ.ค.  นายอนุระ ยาปา รัฐมนตรีกระทรวงบริหารจัดการภัยพิบัติศรีลังกา กล่าวว่า นี่เป็นการระดมกำลังทหารครั้งใหญ่ที่สุด ในช่วงเวลาสันติในศรีลังกา โดยปฏิบัติการที่ผ่านมาสามารถช่วยเหลือประชาชนออกจากพื้นที่วิกฤตได้กว่า 10,000 คน      มีผุ้เสียชีวิต 213 ราย จากน้ำท่วมหนักใน 15 เขต ของทั้งหมด 25 เขตทั่วประเทศ โดยหนึ่งในผู้เสียชีวิตเป็นทหารอากาศ ตกจากเฮลิคอปเตอร์ขณะพยายามดึงผู้หญิงคนหนึ่งขึ้นจากหลังคาบ้านท่ามกลางน้ำท่วม     นายอนุระเผยอีกว่า ปฏิบัติการค้นหาและกูภัย รวมทั้งการช่วยเหลือบรรเทาทุกข์ ได้รับความช่วยเหลือจากหลายประเทศ เช่น อินเดีย ออสเตรเลีย จีน สหรัฐ และญี่ปุ่น โดยญี่ปุ่นจะประจำการผู้เชี่ยวชาญไว้ในศรีลังกา เพื่อช่วยเขียนแผนยุทธศาสตร์ สำหรับจัดการรับมือกับภัยพิบัติทางธรรมชาติ. คลิปประกอบ - WION",
  "url": "https://www.dailynews.co.th/foreign/578052",
  "date": "2017-06-05T22:00:45.651Z"
}