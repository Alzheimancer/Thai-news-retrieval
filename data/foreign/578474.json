{
  "id": 578474,
  "title": "นาซาเลือกนักบินอวกาศชุดใหม่ 12คนส่งเยือนดาวอังคาร | เดลินิวส์",
  "description": "องค์การบริหารการบินและอวกาศแห่งชาติ (นาซา) สหรัฐ คัดเลือกนักบินอวกาศชุดใหม่ 12 คน ชาย 7 หญิง 5 คน จากจำนวนผู้สมัครแข่งขันที่มากที่สุดเท่าที่เคยมีมา",
  "keywords": "องค์การนาซา, องค์การบริหารการบินและอวกาศแห่งชาติสหรัฐ, คัดเลือกนักบินอวกาศ, รองประธานาธิบดีไมค์ เพนซ์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "   สำนักข่าวเอพีรายงานจากแหลมคานาเวอรัล รัฐฟลอริดา ประเทศสหรัฐอเมริกา เมื่อวันที่ 8 มิ.ย. ว่า รองประธานาธิบดีไมค์ เพนซ์ ของสหรัฐ เข้าร่วมการประกาศผลการคัดเลือก นักบินอวกาศสหรัฐปี พ.ศ. 2560 ที่ศูนย์อวกาศจอห์นสัน ในเมืองฮิวสตัน รัฐเทกซัส เมื่อวันพุธ โดยเจ้าหน้าที่เผยว่า มีผู้สนใจยื่นใบสมัครเข้าร่วมการคัดเลือกเป็นนักบินอวกาศของนาซา ในปีนี้มากกว่า 18,300 คน ซึ่งนับว่าสูงเป็นสถิติ และสูงกว่า 2 เท่าของสถิติเดิม 8,000 คนในปี 2521 เมื่อยานกระสวยอวกาศหลายลำใกล้ออกเดินทาง     นักบินอวกาศชุดใหม่ของนาซา ประกอบด้วยผู้ชาย 7 คน และผู้หญิง 5 คน ที่ผ่านการคัดเลือกรอบสุดท้ายเมื่อวันพุธ จะเป็นน้องใหม่เข้าร่วมงานกับนักบินอวกาศของนาซาที่มีอยู่ในขณะนี้ 44 คน     หลังการฝึกฝน 2 ปี นักบินอวกาศชุดใหม่อาจได้ขับขี่จรวดพานิชย์ เดินทางไปสู่สถานีอวกาศนานาชาติ (ไอเอสเอส) หรือเดินทางไปไกลกว่าดวงจันทร์ กับยานสำรวจ \"ออเรียน\" ของนาซา ซึ่งเป้าหมายสุดท้ายอาจอยู่ที่ดาวอังคาร. คลิปประกอบ - Wochit News",
  "url": "https://www.dailynews.co.th/foreign/578474",
  "date": "2017-06-08T06:00:40.500Z"
}