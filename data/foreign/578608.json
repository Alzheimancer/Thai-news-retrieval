{
  "id": 578608,
  "title": "งง! มือปริศนาปาระเบิดใส่สถานทูตสหรัฐในยูเครน | เดลินิวส์",
  "description": "มือปริศนาปาระเบิดใส่สถานทูตสหรัฐในเมืองหลวงของยูเครน รัฐบาลเคียฟลั่น ฝีมือก่อการร้าย",
  "keywords": "มือปริศนา , ปาระเบิด , สถานทูตสหรัฐ , ยูเครน , เคียฟ , ก่อการร้าย , ข่าวต่างประเทศ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "สำนักข่าวรอยเตอร์ส รายงานจากกรุงเคียฟ ประเทศยูเครน เมื่อวันที่ 8 มิ.ย.ว่า เกิดเหตุมือปริศนาปาระเบิดไม่ทราบประเภทเข้าไปในรั้วสถานเอกอัครราชทูตสหรัฐประจำกรุงเคียฟ ที่ตั้งอยู่ในเขตเชฟเชนโก ในช่วงเวลาราวเที่ยงคืน(ตามเวลาท้องถิ่น) อย่างไรก็ตาม ระเบิดไม่ทำงานจึงไม่มีผู้ใดได้รับบาดเจ็บหรือเสียชีวิต ตำรวจท้องถิ่นกรุงเคียฟได้ระดมกำลังเพื่อสอบสวนเรื่องที่เกิดขึ้นและให้ผู้เชี่ยวชาญมาทำการเก็บกู้วัตถระเบิดดังกล่าวแล้ว รัฐบาลยูเครนกล่าวว่า ครั้งนี้เป็นการกระทำของการก่อการร้ายที่มีมือปริศนาปาระเบิดไม่ทราบประเภทเข้ามาในสถานทูตซึ่งรัฐบาลยูเครนพิจารณาว่า เป็นเหตุอาชญากรรมที่มีความผิดตามมาตรา 258 ของประเทศ แต่รายละเอียดอื่นๆยังไม่มีการเปิดเผย ทั้งนี้ ในปี 2559 กระทรวงต่างประเทศของสหรัฐได้ออกประกาศเตือนประชาชนของตนที่จะเดินทางมาเยือนยูเครนให้ระวังตัว เนื่องจากสถานการณ์คาดเดาไม่ได้และอาจจะเปลี่ยนแปลงได้อย่างรวดเร็ว..",
  "url": "https://www.dailynews.co.th/foreign/578608",
  "date": "2017-06-08T16:00:43.961Z"
}