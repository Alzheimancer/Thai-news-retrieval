{
  "id": 578742,
  "title": "หนุ่มสุดพิเรนทร์แก้วยัดก้น สนองอารมณ์-แตกบาดไส้ | เดลินิวส์",
  "description": "หนุ่มใหญ่ชาวอิตาเลียนพิเรนทร์ ยัดแก้วเครื่องดื่มเข้าทวารหนักสนองอารมณ์ทางเพศ แต่ตอนเอาออกแก้วดันแตกคาอยู่ข้างใน บาดลำไส้เดือดร้อนต้องให้หมอผ่าช่วย\r\n\r\n",
  "keywords": "หนุ่มใหญ่ , อิตาลี , หื่นจัด , ยัดแก้วเข้าทวารหนัก , อารมณ์ทางเพศ , แก้วดันแตก , ลำไส้ , หมอผ่าช่วย , ข่าวต่างประเทศ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "เว็บไซต์ข่าวอังกฤษ “เดอะ ซัน”รายงานจากประเทศอิตาลี เมื่อวันที่ 8 มิ.ย.ว่า หนุ่มใหญ่ชาวอิตาเลียนวัย 47 ปี ที่ไม่ได้รับการระบุชื่อสุดพิเรนทร์ สนองอารมณ์ทางเพศตนเองด้วยการยัดแก้วสำหรับใส่เครื่องดื่มเข้าทวารหนัก แต่เมื่อจะเอาวัตถุดังกล่าวออกจากร่างกาย แก้วดันแตกและเหลือเศษชิ้นใหญ่ติดคาอยู่ในลำไส้ใหญ่ของเขา ภาพเอ็กซ์เรย์ร่างกายของผู้ป่วยได้รับการเผยแพร่โดยวารสารทางการแพทย์ “บีเอ็มเจ เคส รีพอร์ตส์” ทั้งนี้ หลังเกิดเหตุหนุ่มรายนี้อดทนอยู่ถึง 2 วันก่อนจะมาพบแพทย์เพื่อรับการช่วยเหลือ เขากล่าวกับแพทย์อย่างตรงไปตรงมาว่า เขายัดแก้วเครื่องดื่มเข้าในทวารหนักเพื่อสนองอารมณ์ทางเพศตัวเอง โดยประวัติของผู้ป่วยรายนี้พบเคยมีการใช้ยาเสพติดชนิดโคเคน แพทย์ต้องรีบส่งตัวเขาเข้าห้องฉุกเฉินทำการผ่าตัดด่วนเพื่อเอาเศษแก้วที่เหลือออกจากร่างกาย และใช้คีมทางการแพทย์คีบเศษแก้วออกมาได้สำเร็จโดยที่ผู้ป่วยได้รับบาดเจ็บไม่สาหัสมากนักจากการโดนบาด ทั้งนี้ เขาปฏิเสธไม่รับการทำจิตบำบัด แพทย์จึงอนุญาตให้กลับบ้านได้และคาดว่าจะต้องใช้เวลาราว 3 เดือนเพื่อรอให้แผลหายสนิท ขอบคุณภาพจาก casereports.bmj.com",
  "url": "https://www.dailynews.co.th/foreign/578742",
  "date": "2017-06-09T14:00:58.217Z"
}