{
  "id": 578805,
  "title": "เที่ยวบินเกาหลีทำเสียวลงจอดที่ญี่ปุ่น | เดลินิวส์",
  "description": "เที่ยวบินโดยสารโคเรียน แอร์ บรรทุกผู้โดยสารและลูกเรือ 162 ชีวิต ลงจอดปลอดภัยที่สนามบินทางภาคใต้ของญี่ปุ่น เมื่อวันศุกร์ เพียงไม่นานหลังจากนักบินรายงานว่าเห็นควันภายในห้องนักบิน\r\n",
  "keywords": "โคเรียน แอร์, เกาหลีใต้, เมืองปูซาน, เมืองฟุกุโอกะ, ญี่ปุ่น, ควันในห้องนักบิน, โบอิ้ง 737,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "    สำนักข่าวเอเอฟพีรายงานจากกรุงโตเกียว ประเทศญี่ปุ่น เมื่อวันที่ 9 มิ.ย. ว่า เครื่องบินโบอิ้ง 737 ของโคเรียน แอร์ ออกเดินทางจากสนามบินเมืองปูซาน ในเกาหลีใต้ เมื่อเช้าวันศุกร์ และลูกเรือสังเกตเห็นควันลอยออกมาจากผนังห้องนักบิน เพียงไม่กี่นาทีก่อนที่เครื่องกำหนดร่อนลงจอดที่สนามบินเมืองฟุกุโอกะ ทางตะวันตกเฉียงใต้ของญี่ปุ่น     โฆษกสายการบินโคเรียน แอร์ เผยว่า นักบินสังเกตเห็น \"ควันในห้องนักบินประมาณ 5 นาที ก่อนที่เครื่องกำหนดจะลงจอด\"     ลูกเรือส่งสัญญาณวิทยุไปยังเจ้าหน้าที่สนามบินฟุกุโอกะ ร้องขอหน่วยดับเพลิงให้เตรียมพร้อมรอที่รันเวย์ แต่ไม่มีเพลิงไหม้เกิดขึ้น ทีมงานผุ้เชี่ยวชาญของโคเรียน แอร์ กำลังตรวจสอบหาสาเหตุของกลิ่นและควันไฟ     หลังเครื่องบินลงจอดรันเวย์สนามบินฟุกุโอกะ เมื่อเวลา 10.22 น. ผู้โดยสาร 151 คน และลูกเรือ 11 คน ออกจากเครื่องบินโดยปลอดภัยทุกคน และโดยไม่ต้องใช้แพยางฉุกเฉิน. ภาพ - REUTERS, AFP",
  "url": "https://www.dailynews.co.th/foreign/578805",
  "date": "2017-06-09T18:00:49.357Z"
}