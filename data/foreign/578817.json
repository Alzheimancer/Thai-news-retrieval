{
  "id": 578817,
  "title": "ศุลกากรจีนอึ้ง!กระเป๋าทำจากโคเคน | เดลินิวส์",
  "description": "แก๊งค้ายาเสพติดข้ามชาติพยายามตบตาเจ้าหน้าที่ศุลกากรจีน ขนโคเคนเข้าแผ่นดินใหญ่ โดยใช้โคเคนน้ำหนักกว่า 10 กก. ทำเป็นกระเป๋าเดินทาง ถูกจับได้ที่สนามบินเซี่ยงไฮ้ โดยคนขนเป็นหญิงชาวเอเชียตะวันออกเฉียงใต้แต่ไม่ระบุประเทศ เหตุเกิดตั้่งแต่กลางเดือน ก.พ. แต่ทางการจีนเพิ่งเปิดเผย\r\n",
  "keywords": "จีน, ปักกิ่ง, แก๊งค้ายาเสพติดข้ามชาติ, โคเคน, อเมริกาใต้, สนามบินเซี่ยงไฮ้ผู่ตง, กระเป๋าเดินทางทำจากโคเคน, ศุลกากร,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "   เว็บไซต์ข่าวช่างไห่อีสต์ของจีน รายงานเมื่อวันที่ 9 มิ.ย. ว่า ผู้หญิงชาวเอเชียตะวันออกเฉียงใต้เดินทางด้วยเที่ยวบินโดยสารจากประเทศหนึ่งในอเมริกาใต้ ถึงท่าอากาศยานนานาชาติเซี่ยงไฮ้ผู่ตง เมื่อวันที่ 15 ก.พ. และนำกระเป๋าเดินทางเข้าเครื่องตรวจเอ็กเรย์ ตามกระบวนการตรวจคนเข้าเมือง ซึ่งดูเหมือนจะไม่มีสิ่งใดผิดปกติในตอนแรก     แต่เจ้าหน้าที่ศุลกากรตาไว สังเกตเห็นกระเป๋าเดินทางของเธอสีเข้มทึบกว่าปกติ จึงสั่งรื้อค้นกระเป๋า 2 ใบ และพบว่าแม้จะนำสิ่งของออกจนหมดแต่กระเป๋ายังมีน้ำหนักมากเกินคาด เจ้าหน้าที่หนุ่มร่างกายแข็งแรงคนหนึ่งไม่สามารถยกหิ้วได้ด้วยมือข้างเดียว การตรวจเพิ่มเติมโดยละเอียดจึงพบว่า โครงกระเป๋าทำจากโคเคนน้ำหนัก 10.19 กก. ผสมกับสารอื่นๆ ด้วยวิธีการอัดแบบชนิดฉีด     รายละเอียดของการจับกุมเพิ่งเปิดเผยเมื่อวันอังคาร (6 มิ.ย.) เจ้าหน้าที่เผยว่านี่เป็นครั้งแรกที่มีการจับกุมการลักลอบขนยาเสพติดเข้าสู่จีนด้วยวิธีนี้.",
  "url": "https://www.dailynews.co.th/foreign/578817",
  "date": "2017-06-09T18:00:43.784Z"
}