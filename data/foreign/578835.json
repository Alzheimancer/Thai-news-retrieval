{
  "id": 578835,
  "title": "โตโยต้าอ่วมศาลสหรัฐสั่งจ่ายคดีรถชน | เดลินิวส์",
  "description": "ศาลอุทธรณ์สหรัฐมีคำพิพากาษยืนตามคำตัดสินของคณะลูกขุน ให้บริษัทโตโยต้าของญี่ปุ่นจ่ายค่าเสียหายรวม 11 ล้านดอลลาร์ (373.9 ล้านบาท) ในคดีรถชนในรัฐมินนิโซตา ซึ่งมีผู้เสียชีวิต 3 คน บาดเจ็บสาหัส 2 คน และคนขับรถชนถูกจำคุก\r\n",
  "keywords": "บริษัทโตโยต้า, คดีรถชนรัฐมินนิโซตา, คณะลูกขุน, ศาลสหรัฐ, ชดใช้ค่าเสียหาย, ค่าสินไหมทดแทน,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "  สำนักข่าวเอพีรายงานจากเมืองมินนิแอโพลิส ประเทศสหรัฐอเมริกา เมื่อวันที่ 9 มิ.ย. ว่า คณะลูกขุนมีคำตัดสินเมื่อปีที่แล้วว่า บริษัทโตโยต้าต้องรับผิดชอบร้อยละ 60 ในเหตุการณ์รถชนที่เมืองเซนต์ พอล เมื่อปี พ.ศ. 2549 ซึ่งคดีนี้โจทก์ผู้ฟ้องคดีกล่าวหาว่า การชนเกิดจากความบกพร่องในการออกแบบเครื่องยนต์ ในรถยนต์เก๋งคัมรี่ 1996 ซึ่งทำให้รถยนต์เร่งความเร็วอย่างกะทันหัน     ทนายความของโตโยต้าโต้แย้งว่า บริษัทไม่มีความบกพร่อง และนายก๊วะ ฟง ลี ผู้ขับขี่รถยนต์คันที่ชน เหยียบคันเร่งโดยไม่ได้ตั้งใจ แทนที่จะเหยียบเบรค     ลีถูกจำคุกจนถึงปี 2553 หลังชนะคำร้องขอให้ดำเนินคดีใหม่ ซึ่งครั้งนี้คณะลูกขุนตัดสินว่าเขาถูกจำคุกโดยมิชอบ และคดีแพ่งที่ฟ้องใหม่ในปี 2558 คณะลูกขุนตัดสินว่าบริษัทโตโยต้าเป็นฝ่ายผิด ต้องรับผิดชอบจ่ายค่าเสียหาย และศาลอุทธรณ์เขต 8 มีคำพิพากษาเมื่อวันศุกร์ (9 มิ.ย.) ยืนตามคำตัดสินของคณะลูกขุน.",
  "url": "https://www.dailynews.co.th/foreign/578835",
  "date": "2017-06-09T22:00:48.339Z"
}