{
  "id": 578929,
  "title": "สาวก้มหน้าดูมือถือไม่มองทาง เดินตกหลุมถนนสาหัส | เดลินิวส์",
  "description": "อุทาหรณ์เตือนใจ! สาวใหญ่ชาวอเมริกันมัวแต่ก้มหน้าดูโทรศัพท์มือถือ ไม่มองทาง เดินตกหลุมถนนที่เจ้าหน้าที่เปิดไว้ซ่อมระบบท่อก๊าซ อาการสาหัส",
  "keywords": "อเมริกัน , มัวแต่ก้มหน้าดูโทรศัพท์ ,  ไม่มองทาง , ตกหลุมถนน , อาการสาหัส , สหรัฐ , ข่าวต่างประเทศ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "เว็บไซต์ข่าวอังกฤษ “เดอะ ซัน” รายงานจากรัฐนิวเจอร์ซีย์ ประเทศสหรัฐอเมริกา เมื่อวันที่ 10 มิ.ย.ว่า สาวใหญ่ที่ไม่ได้รับการระบุชื่อวัย 67 ปี ชาวอเมริกันถูกนำตัวส่งโรงพยาบาลในอาการสาหัสได้รับบาดเจ็บหลายตำแหน่งในร่างกาย หลังเธอมัวแต่ก้มหน้าดูโทรศัพท์ขณะเดินอยู่บนถนนแห่งหนึ่งในรัฐนิวเจอซีย์ของสหรัฐอเมริกา จนไม่ได้มองทางข้างหน้าว่า เจ้าหน้าที่เปิดประตูหลุมถนนไว้ขณะที่เขากำลังลงไปซ่องระบบท่อก๊าซใต้ดิน ทำให้หญิงรายนี้สะดุดประตูที่เปิดไว้ร่างร่วงลงไปในหลุมที่ลึก 6 ฟุตแบบเอาศีรษะทิ่มลง ทำให้เธอได้รับบาดเจ็บค่อนข้างสาหัสท่ามกลางความตกตะลึงของเจ้าหน้าที่และประชาชนสองคนที่อยู่ในเหตุการณ์ ในเวลาต่อมาหน่วยกู้ภัยจากเมืองเพลนฟิลด์ ของรัฐดังกล่าวจึงรีบมาที่จุดเกิดเหตุใช้เปลหามนำผู้ได้รับบาดเจ็บส่งโรงพยาบาลอย่างรวดเร็ว ซึ่งขณะนี้เธอยังอยู่ในอาการสาหัส ขอบคุณภาพจาก The SUN คลิปประกอบจาก NBC4 WCMH-TV Columbus",
  "url": "https://www.dailynews.co.th/foreign/578929",
  "date": "2017-06-10T23:09:27.551Z"
}