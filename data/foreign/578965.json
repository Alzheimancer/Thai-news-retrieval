{
  "id": 578965,
  "title": "เก๋งพลิกข้ามเลนประสานงารถบัส | เดลินิวส์",
  "description": "รถเก๋งเสียหลักพลิกข้ามเลนมาชนกับรถบัสบนทางหลวงทางตอนกลางของประเทศญี่ปุ่น ผลคนขับรถเก๋งตายคาที่ 1 ศพและบาดเจ็บอีก 45 คน ตำรวจเร่งสอบสวนหาสาเหตุ",
  "keywords": "รถบัส,เก๋ง,ข้ามเลน,ทางหลวง,ญี่ปุ่น,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "สำนักข่าวต่างประเทศรายงานจากกรุงโตเกียว ประเทศญี่ปุ่น เมื่อวันที่ 10 มิ.ย.ว่า เกิดอุบัติเหตุทางรถยนต์บนทางหลวงสายโทเมอิในเขตจังหวัดไอชิทางตอนกลางของประเทศญี่ปุ่นเมื่อวันเสาร์ที่ 10 มิ.ย. ซึ่งภาพจากกล้องติดรถบัส แสดงให้เห็นว่า มีรถเก๋งคันหนึ่งซึ่งอยู่อีกเลนหนึ่ง เกิดเสียหลักพลิกข้ามเลนมาชนเข้าบริเวณด้านหน้าของรถบัสที่กำลังแล่นอยู่อีกเลนหนึ่ง ตำรวจกำลังเร่งสอบสวนหาสาเหตุของอุบัติเหตุทางรถยนต์ครั้งนี้ซึ่งทำให้คนขับรถยนต์วัย 62 ปี เสียชีวิตคาที่ ส่วนรถบัสนั้นมีผู้โดยสาร47 คน ปรากฏว่า 45 คนได้รับบาดเจ็บ แต่บาดเจ็บเพียงเล็กน้อยเท่านั้นซึ่งก็มี 6 คนที่บาดเจ็บกระดูกหัก ตามรายงานของโฆษกตำรวจทางหลวง ซึ่งยืนยันว่า ไม่รุนแรงถึงชีวิต",
  "url": "https://www.dailynews.co.th/foreign/578965",
  "date": "2017-06-10T23:09:31.921Z"
}