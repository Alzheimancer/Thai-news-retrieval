{
  "id": 578985,
  "title": "พระเอก\"แบทแมน\"เสียชีวิต | เดลินิวส์",
  "description": "อาดัม เวสต์ พระเอก”แบทแมน”ทางโทรทัศน์ในยุค 1960 เสียชีวิตแล้วเมื่อคืนวันศุกร์ที่ผ่านมา ขณะมีอายุได้ 88 ปี หลังป่วยด้วยโรคลูคีเมีย",
  "keywords": "แบทแมน,อาดัม เวสต์,ลูคีเมีย,ภาพยนตร์ซีรีส์,โทรทัศน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "foreign",
  "content": "สำนักข่าวต่างประเทศรายงานจากประเทศสหรัฐอเมริกา เมื่อวันที่ 11 มิ.ย.ว่า ครอบครัวของอาดัม เวสต์ ออกแถลงการณ์ผ่านทางหน้าเฟซบุ๊คว่า อาดัม เวสต์ พระเอกนักแสดงในบทบาท”แบทแมน”ภาพยนตร์ซีรีส์ทางโทรทัศน์ในยุค 1960 เสียชีวิตแล้วเมื่อคืนวันศุกร์ที่ 9 มิ.ย.ที่ผ่านมา ขณะมีอายุได้ 88 ปี หลังจากเขามีอาการป่วยด้วยโรคลูคีเมีย อาดัม เวสต์ ก้าวขึ้นมามีชื่อเสียงในบทบาทของซูเปอร์ฮีโร แบทแมน โดยรับบทเป็นบรูซ เวย์น ในภาพยนตร์ซีรีส์ทางโทรทัศน์ซึ่งเริ่มฉายในปีค.ศ.1966(พ.ศ.2509) ซึ่งเป็นบทบาทที่แทบจะติดตัวเขาไปจนแทบจะไปแสดงในบทบาทอื่นๆไม่ได้ อาดัม เวสต์ มีชื่อจริงว่า วิลเลียม เวสต์ แอนเดอร์สัน เกิดที่เมืองวัลลา วัลลา รัฐวอชิงตันในปีค.ศ.1928(พ.ศ.2471) จบการศึกษาจากวิทแมน คอลเลจในเมืองวัลลา วัลลา และได้เปลี่ยนมาใช้ชื่ออาดัม เวสต์ ในการแสดงและย้ายมาอยู่ฮอลลีวู้ดในปีค.ศ.1959(พ.ศ.2502)เพื่อเข้าสู่วงการบันเทิง ด้านชีวิตส่วนตัว แต่งงานกับมาร์เซลล์ผู้เป็นภรรยา มีลูกด้วยกัน 6 คน หลาน 5 คนและเหลน 2 คน",
  "url": "https://www.dailynews.co.th/foreign/578985",
  "date": "2017-06-10T23:03:20.306Z"
}