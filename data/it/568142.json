{
  "id": 568142,
  "title": "ดีแทคแจ้งยอดใช้งานดาต้าสงกรานต์เพิ่ม3 เท่าของการใช้ปกติ | เดลินิวส์",
  "description": " ดีแทครายงานยอดการใช้อินเทอร์เน็ตบนมือถือวันสงกรานต์ 13 เมษายนที่ผ่านมามีอัตราการใช้งานเพิ่มขึ้นเฉลี่ย 2-3 เท่า เฟซบุ๊กครองอันดับ 1  ตามด้วย LINE และอินสตาแกรม",
  "keywords": "ดีแทค,ดาต้า,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "it",
  "content": "นายประเทศ ตันกุรานันท์ รองประธานเจ้าหน้าที่บริหารกลุ่มเทคโนโลยี บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือดีแทค กล่าวว่า  ยอดการใช้งานอินเทอร์เน็ตบนมือถือ 5 จังหวัดที่มีการใช้งานสูงสุดในวันสงกรานต์ ได้แก่ 1. กรุงเทพ (รวมปริมณฑล) 2. ชลบุรี 3.  ขอนแก่น 4. เชียงใหม่  และ 5. ฉะเชิงเทรา โดยช่วงเทศกาลสงกรานต์ทุกปีจะเป็นช่วงที่คนไทยเดินทางท่องเที่ยวพักผ่อนจากกรุงเทพสู่จังหวัดต่างๆ ที่เป็นจุดท่องเที่ยวทางวัฒนธรรม เช่น จังหวัดสำคัญทางภาคเหนือ ภาคอีสาน และยังนิยมเดินทางท่องเที่ยวทะเลตามแหล่งท่องเที่ยวชายหาดและหมู่เกาะ ทางภาคตะวันออก และภาคใต้ ดีแทคได้วางแผนดูแลพื้นที่ต่างๆ ที่คาดว่าจะมีคนเดินทางมาใช้งานอย่างหนาแน่นเป็นกรณีพิเศษ พร้อมทั้งให้ความสำคัญในการรองรับการใช้งานที่บริเวณสถานีขนส่ง สถานีรถไฟ และสนามบิน โดยทีมงานดูแลโครงข่ายของดีแทคพร้อมให้บริการช่วงวันหยุดยาวตลอด  24 ชั่วโมงเพื่อสร้างความมั่นใจให้กับลูกค้า”   นอกจากนั้น ดีแทคยังเตรียมทีมคอลล์เซ็นเตอร์ 1678 เพื่อให้บริการข้อมูลและช่วยเหลือกรณีฉุกเฉินกับลูกค้าหรือคำแนะนำแก้ปัญหาต่างๆ เช่นการดูแลมือถือเมื่อประสบเหตุเปียกน้ำหรือตกน้ำขณะเล่นสงกรานต์อีกด้วย",
  "url": "https://www.dailynews.co.th/it/568142",
  "date": "2017-06-03T22:08:56.373Z"
}