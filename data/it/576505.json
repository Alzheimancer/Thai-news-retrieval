{
  "id": 576505,
  "title": "ศิลปินไทยโชว์ฝีมือในแอปเปิลออร์ชาร์ดโร้ด | เดลินิวส์",
  "description": " แอปเปิล เชิญภาพฟ้า พุทธรักษา ศิลปินไทย วาดภาพโชว์ในแอปเปิล ออร์ชาร์ดโร้ด แห่งแรกในเอเชียตะวันออกเฉียงใต้",
  "keywords": "appleorchardroad,แอปเปิลสโตร์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "it",
  "content": "                เมื่อวันที่ 27 พฤษภาคม 2560 ที่ผ่านมา  แอปเปิล( Apple) เปิดแอปเปิล ออร์ชาร์ด โร้ด ( Apple Orchard Road ) ประเทศสิงคโปร์  เป็นแห่งแรกในเอเชียตะวันออกเฉียงใต้  เป็นทั้งสถานที่จำหน่ายผลิตภัณฑ์ทุกชนิดของแอปเปิล และเป็นชุมชนของผู้ใช้แอปเปิล เพื่อต่อยอดความคิดสร้างสรรค์ และหาประสบการณ์ หาแรงบันดาลใจใหม่ๆ                   การตกแต่งภายในของแอปเปิล ออร์ชาร์ดโร้ด บรรยากาศคล้ายสำนักงานในคูเปอร์ติโน สหรัฐอเมริกา ที่เน้นธรรมชาติและความทันสมัยเดินเคียงคู่กัน                 แอปเปิล ได้เชิญศิลปินนักวาดภาพจากไทย คือ ภาพฟ้า พุทธรักษา หรือ @bbinko  ไปทำกิจกรรมในวันเปิดตัวแอปเปิล ออร์ชาร์ดโร้ด ทั้งรอบสื่อ และวันเปิดให้บริการอย่างเป็นทางการ                 ภาพฟ้า พุทธรักษา ให้สัมภาษณ์ว่า   ในวันเปิดได้ใช้ไอโฟน 7 พลัส ถ่ายภาพบรรยากาศในร้าน  แล้วนำไปวาดรูปเพิ่มเติม ด้วยไอแพดโปร  และแอปเปิล เพนซิล ซึ่งได้รับความสนใจจากสื่อสิงคโปร์และประชาชนทั่วไป  ที่เข้ามาสอบถาม เพราะหลายคนไม่รู้ว่า ทั้งไอแพดโปรและแอปเปิลเพนซิล สามารถใช้วาดภาพที่มีรายละเอียดมากๆ ได้  ซึ่งตนนั้นใช้อุปกรณ์ไอแพดโปร วาดภาพเป็นประจำ                  ",
  "url": "https://www.dailynews.co.th/it/576505",
  "date": "2017-06-03T17:28:05.129Z"
}