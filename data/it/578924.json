{
  "id": 578924,
  "title": "เผยภาพถ่าย\u0027ไมโครมูน\u0027 จันทร์เต็มดวงเล็กที่สุดในรอบปี | เดลินิวส์",
  "description": "“สดร.”เผยภาพถ่าย“ไมโครมูน” คืน 9 มิ.ย. หลังหลายพื้นที่ในภาคเหนือ กลาง อีสาน มีฝนตกหนัก ท้องฟ้ามีเมฆหนา แต่ ภาคใต้เฮ!ฟ้าเปิด ส่องไมโครมูนชัดแจ๋ว ในหลายจังหวัด",
  "keywords": "“สดร.,ไมโครมูน ,ดวงจันทร์เต็มดวงเล็กที่สุดในรอบปี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "it",
  "content": "วันนี้ (10 มิ.ย.) สถาบันวิจัยดาราศาสตร์แห่งชาติ (องค์การมหาชน) (สดร.) กระทรวงวิทยาศาสตร์และเทคโนโลยี ได้เผยภาพถ่ายดวงจันทร์เต็มดวงในคืนไกลโลกที่สุดในรอบปี วันที่ 9 มิถุนายน 2560 ซึ่งจะสังเกตเห็นดวงจันทร์เต็มดวงมีขนาดปรากฏเล็กที่สุดในรอบปี หรือที่เรียกว่า “ไมโครมูน” ทั้งนี้ บรรยากาศสังเกตการณ์ “ไมโครมูน” ในคืนดังกล่าว หลายพื้นที่ฝนตกหนัก ท้องฟ้ามีเมฆหนา ทั้งภาคเหนือ กลาง อีสาน ส่วนในพื้นที่ภาคใต้ ฟ้าโปร่ง หลายจังหวัดสังเกตเห็นดวงจันทร์เต็มดวงชัดเจน เช่น ระนอง สงขลา ปัตตานี กระบี่ ภูเก็ต พังงา นครศรีธรรมราช ฯลฯ ประชาชนต่างพากันออกมาเก็บภาพดวงจันทร์เต็มดวงเผยแพร่ทางโซเชียลมีเดียกันอย่างคึกคัก โดยเฉพาะอย่างยิ่งโรงเรียนในเครือข่ายโครงการกระจายโอกาสการเรียนรู้ดาราศาสตร์ฯ ที่ได้รับมอบกล้องโทรทรรศน์จาก สดร. ก็ได้ร่วมจัดกิจกรรมสังเกตการณ์ดวงจันทร์ ตั้งกล้องโทรทรรศน์ให้นักเรียนและประชาชนในชุมชนใกล้เคียงได้มีโอกาสส่องดวงจันทร์แบบเต็มตาอีกด้วย สำหรับปรากฏการณ์ดวงจันทร์เต็มดวงไกลโลกที่สุดในรอบปี หรือไมโครมูน ครั้งถัดไปจะเกิดขึ้นในวันที่ 28 กรกฎาคม 2561.",
  "url": "https://www.dailynews.co.th/it/578924",
  "date": "2017-06-10T23:03:13.475Z"
}