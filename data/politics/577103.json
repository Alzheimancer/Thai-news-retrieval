{
  "id": 577103,
  "title": "\"มีชัย\"ยันรธน.แจ๋วยันเขียนปราบโกงไว้แล้ว  | เดลินิวส์",
  "description": "“มีชัย”ยัน รัฐธรรมนูญ60 แจ๋ว แต่ต้องพัฒนาคนด้วย มั่นใจเขียนกติกา “ปราบโกง”ไว้หมดแล้ว  ระบุ 4 คำถาม “บิ๊กตู่”ช่วยกระตุกสังคมให้ตื่นตัวเพิ่มขึ้น\r\n",
  "keywords": "มีชัย,รัฐธรรมนูญ60 ,ปราบโกง,4 คำถาม,บิ๊กตู่,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "politics",
  "content": "เมื่อวันที่ 31 พ.ค. ที่รัฐสภา นายมีชัย ฤชุพันธุ์ ประธานคณะกรรมการร่างรัฐธรรมนูญ (กรธ.) กล่าวถึงเสียงวิจารณ์รัฐธรรมนูญฉบับใหม่ไม่ตอบโจทย์ ทำให้พล.อ.ประยุทธ์ จันทร์โอชา นายกรัฐมนตรี และหัวหน้า คสช. จึงตั้งออกมาตั้งคำถาม 4 ข้อกับประชาชน ว่า กติกาปราบโกง กรธ.เขียนไว้หมดแล้วในรัฐธรรมนูญ  ตรงนี้มันก็เหมือนกับกีฬาที่มีกติกากำหนดไว้ แต่ก็ยังมีผู้เล่นทำฟาวล์เหมือนคดีอาญาที่กำหนดโทษว่าหากฆ่าคนก็ต้องติดคุก แต่ก็ยังมีคนทำผิดอยู่มันจึงไม่ได้หมายความว่า มีกติกาแล้วทุกอย่างจะเรียบร้อย แต่ต้องพัฒนาคนในการตระหนักคิด ช่วยกันระมัดระวังไม่ให้เกิดปัญหาขึ้นอีก เช่น การใช้สิทธิก็ต้องคำนึงผลอย่างรอบด้าน “ถ้าร่างรัฐธรรมนูญแล้วจบ ป่านนี้บ้านเมืองสงบไปนานแล้ว สังคมจะเปลี่ยนแปลงได้ไม่ใช่แค่ที่ตัวหนังสืออย่างเดียว 4 คำถามของนายกรัฐมนตรีจึงเป็นการกระตุกให้คนช่วยกันคิด ยิ่งทุกวันนี้ประชาชนตื่นตัวกันมากขึ้น หากร่วมกันตระหนักมากขึ้นการปฏิรูปก็จะเกิดผล”ประธาน กรธ. กล่าว.  ",
  "url": "https://www.dailynews.co.th/politics/577103",
  "date": "2017-06-03T22:11:21.046Z"
}