{
  "id": 577256,
  "title": "แจงคำย่อ\"ผู้บัญชาการทหารสูงสุด\"ใช้\"ผบ.ทสส.\" | เดลินิวส์",
  "description": "บก.ทท. ออกหนังสือแจงสื่อ คำย่อ “ผู้บัญชาการทหารสูงสุด” ใช้ ผบ.ทสส. ตามพ.ร.บ.จัดระเบียบราชการกระทรวงกลาโหม พ.ศ. 2551\r\n",
  "keywords": "บก.ทท.,คำย่อผู้บัญชาการทหารสูงสุด,ผบ.ทสส.,พ.ร.บ.จัดระเบียบราชการกระทรวงกลาโหม,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "politics",
  "content": "เมื่อวันที่ 1 มิ.ย. ผู้สื่อข่าวรายงานว่า พล.ท.ชัยพฤกษ์ อัยยะภาคย์ เจ้ากรมกิจการพลเรือนทหาร ได้ออกเอกสารที่ กห.0306/1734  ลงวันที่ 31 พ.ค. 2560 ถึงสื่อมวลชน เรื่องขอชี้แจงการใช้คำย่อชื่อส่วนราชการ กองบัญชาการกองทัพไทย และคำย่อตำแหน่งผู้บัญชาการทหารสูงสุด โดยระบุข้อความว่า เนื่องจากในปัจจุบันกองบัญชาการทหารสูงสุดได้แปรสภาพเป็นกองบัญชาการกองทัพไทย และได้มีพ.ร.บ.จัดระเบียบราชการกระทรวงกลาโหม พ.ศ. 2551 ซึ่งประกาศใช้เมื่อวันที่ 31 ม.ค. 2551 กำหนดให้กองบัญชาการกองทัพไทย เป็นส่วนราชการของกองทัพไทยภายใต้กระทรวงกลาโหม โดยมีผู้บัญชาการทหารสูงสุดเป็นผู้บังคับบัญชา ทางกรมกิจการพลเรือนทหาร กองบัญชาการกองทัพไทย ขอเรียนชี้แจงสื่อมวลชนกรณีการใช้คำย่อส่วนราชการและคำย่อตำแหน่งที่กำหนดใช้ในพ.ร.บ.จัดระเบียบราชการกระทรวงกลาโหม พ.ศ.2551 ดังนี้ -กองทัพไทย ใช้คำย่อ ทท. -กองบัญชาการกองทัพไทย คำย่อ บก.ทท. -ผู้บัญชาการทหารสูงสุด คำย่อ ผบ.ทสส.",
  "url": "https://www.dailynews.co.th/politics/577256",
  "date": "2017-06-03T22:16:58.518Z"
}