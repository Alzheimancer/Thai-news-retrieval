{
  "id": 577296,
  "title": "\"อดีตอธิบดีปค.\"ค้านใช้ศูนย์ดำรงธรรมฟังความเห็นคำถาม\"บิ๊กตู่\" | เดลินิวส์",
  "description": "“อดีตอธิบดีปค.” ค้านใช้ศูนย์ดำรงธรรมฟังความเห็น หวั่นถูกมองเป็นเครื่องมือการเมือง ชี้สร้างธรรมาภิบาลต้องเป็นหน้าที่ของประชาชนตัดสินใจ \r\n",
  "keywords": "อดีตอธิบดีปกครอง,ศูนย์ดำรงธรรม,เครื่องมือการเมือง,ธรรมาภิบาล,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "politics",
  "content": "เมื่อวันที่ 1 มิ.ย. นายวงศ์ศักดิ์ สวัสดิ์พาณิชย์ อดีตอธิบดีกรมการปกครอง กล่าวกรณีที่พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ(คสช.)สั่งการให้ศูนย์ดำรงธรรมรวบรวมความเห็นของประชาชนทั่วประเทศจากการตั้งคำถาม 4 คำถาม ว่า กังวลว่าประชาชนจะมองว่าผู้มีอำนาจใช้ศูนย์ดำรงธรรมเป็นเครื่องมือทางการเมือง ไม่ใช้เพื่อแก้ไขปัญหาให้ประชาชนตามวัตถุประสงค์บำบัดทุกข์บำรุงสุข ซึ่งในอนาคตหากมีปัญหาทางการเมือง ผู้มีอำนาจก็จะโยนไปให้ศูนย์ดังกล่าวดำเนินการทั้งหมด ทั้งนี้หลักในการสร้างธรรมาภิบาลต้องเริ่มจากการรับผิดชอบต่อหน้าที่ของตัวเอง ส่วนผู้มีอำนาจต้องดูความต้องการของประชาชนเป็นหลัก และปล่อยให้หน้าที่ในการตัดสินใจเพื่อนำไปสู่การออกแบบบ้านเมืองอย่างมีธรรมาภิบาลเป็นหน้าที่ของประชาชน ขณะที่การเริ่มต้นปฏิรูป ต้องเริ่มที่ตัวบุคคลสร้างคนไทยให้รู้ดีรู้ชั่ว.",
  "url": "https://www.dailynews.co.th/politics/577296",
  "date": "2017-06-03T22:22:56.932Z"
}