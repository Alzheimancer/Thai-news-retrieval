{
  "id": 577328,
  "title": "นายกฯแสดงความเสียใจระเบิดในอัฟกานิสถาน | เดลินิวส์",
  "description": "นายกฯส่งสารแสดงความเสียใจถึงรัฐบาลอัฟกานิสถานต่อเหตุระเบิดในอัฟกานิสถาน\r\n",
  "keywords": "นายกฯ,รัฐบาล,อัฟกานิสถาน,ระเบิดอัฟกานิสถาน\r\n,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "politics",
  "content": "เมื่อวันที่ 1 มิ.ย. ผู้สื่อข่าวรายงานจากกระทรวงการต่างประเทศ ว่า พล.อ.ประยุทธ์ จันทร์โอชา นายกรัฐมนตรี และนายดอน ปรมัตถ์วินัย รมว.ต่างประเทศ ได้มีสารแสดงความเสียใจถึงนายอับดุลลา อับดุลลา หัวหน้าฝ่ายบริหารอัฟกานิสถาน และนายซาลาฮุดดิน รับบานี่ รมว.ต่างประเทศอัฟกานิสถาน ต่อเหตุการณ์ระเบิดรุนแรงจากระเบิดรถยนต์ในบริเวณพื้นที่ของคณะทูตในกรุงคาบูล ประเทศอัฟกานิสถาน เมื่อวันที่ 31 พ.ค.ที่ผ่านมา ส่งผลให้มีผู้เสียชีวิตและได้รับบาดเจ็บจำนวนมาก  โดยระบุว่า ตนในนามของรัฐบาลและประชาชนชาวไทยขอแสดงความเสียใจอย่างสุดซึ้งต่อรัฐบาลอัฟกานิสถาน และครอบครัวของผู้สูญเสียจากเหตุระเบิดรุนแรงในพื้นที่ของคณะทูตในกรุงคาบูลซึ่งทำให้มีผู้เสียชีวิต 80 ราย และผู้ได้รับบาดเจ็บอีก 350 คน.  ",
  "url": "https://www.dailynews.co.th/politics/577328",
  "date": "2017-06-03T22:22:54.563Z"
}