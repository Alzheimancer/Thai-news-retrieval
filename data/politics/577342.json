{
  "id": 577342,
  "title": "\"สุเทพ\"หนุน\"บิ๊กตู่อยู่ต่อ ชี้ช่องเสียงส.ว.-พรรคเล็ก | เดลินิวส์",
  "description": "\u0027สุเทพ\u0027ป้อง \u0027บิ๊กตู่\u0027 อยากอยู่ต่อ ชี้ช่องเสียง\u0027ส.ว.-พรรคเล็ก\u0027หนุนนั่งนายกฯต่อไม่ต้องตั้งพรรคการเมือง\r\n",
  "keywords": "สุเทพ,บิ๊กตู่,นายกฯ,เสียงส.ว.,พรรคการเมืองเล็ก,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "politics",
  "content": "เมื่อวันที่ 1 มิ.ย.นายสุเทพ เทือกสุบรรณ ประธานมูลนิธิมวลมหาประชาชนเพื่อการปฏิรูปประเทศ(มปท.) กล่าวถึงกรณีที่มีการวิพากษ์วิจารณ์ว่าอาจจะมีการเลื่อนโรดแม็พและรัฐบาลตั้งใจจะอยู่ต่อ  ว่า วันนี้ยังไม่มีใครมาดึงเกมตรงนี้ ขอร้องว่า อย่าสร้างกระแสหรือมาปั่นข่าวว่า มีเจตนาเลื่อนการเลือกตั้ง เพราะเชื่อว่าทุกอย่างเป็นไปตามโรดแม็พ ยกเว้นว่ามีเหตุการณ์ความไม่สงบเกิดขึ้น เพราะถ้าบ้านเมืองไม่สงบก็จัดการเลือกตั้งไม่ได้  ทั้งนี้ยืนยันว่าที่พูดไม่มีผลประโยชน์ได้เสียอะไร  เมื่อถามว่า หากพล.อ.ประยุทธ์มาเป็นนายกฯโดยไม่มีพรรคการเมืองใหญ่สนับสนุน ต้องอาศัยเสียงจากพรรคเล็กจะสามารถบริหารประเทศได้อย่างไร นายสุเทพ กล่าวว่า  พล.อ.ประยุทธ์จะเป็นนายกฯได้ต้องมีเสียงสนับสนุนไม่น้อยกว่า 251เสียง และไม่จำเป็นต้องตั้งพรรคการเมืองก็ได้หากมีนักการเมืองและส.ว.สนับสนุน ส่วนมั่นใจหรือไม่ว่าพรรคร่วมจะสนับสนุนพล.อ.ประยุทธ์นั้น ที่ผ่านมาตนเคยเป็นผู้จัดการรัฐบาลรวบรวมเสียงการจัดตั้งรัฐบาลมาจากหลายพรรค  เคยอยู่ในรัฐบาลผสมที่ทำงานร่วมกันได้ เชื่อว่า นักการเมืองน่าจะตระหนักว่า ประชาชนตื่นตัวเป็นห่วงบ้านเมือง.  ",
  "url": "https://www.dailynews.co.th/politics/577342",
  "date": "2017-06-03T22:22:52.241Z"
}