{
  "id": 577821,
  "title": "ยันสาวเหยื่อหมอวินิจฉัยผิด ไม่ติดเชื้อเอชไอวีชัวร์ | เดลินิวส์",
  "description": "ผอ.ศูนย์วิจัยโรคเอดส์ สภากาชาดไทย เผยผลตรวจรอบสุดท้าย ยืนยันสาว 23 ปี เหยื่อหมอวินิจฉัยผิด ไม่ติดเชื้อเอชไอวีแน่นอน",
  "keywords": "เอชไอวี,วินิจฉัยผิด,หมอ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "politics",
  "content": "เมื่อวันที่ 4 มิ.ย. ศ.กิตติคุณ นพ.ประพันธ์ ภานุภาค ผอ.ศูนย์วิจัยโรคเอดส์ สภากาชาดไทย กล่าวถึงผลการตรวจหาเชื้อเอชไอวีครั้งล่าสุดขอ งน.ส.สุทธิดา แสงสุมาตร หรือนุ๊ก ผู้ที่ถูกแพทย์จากโรงพยาบาลแห่งหนึ่งใน จ.ร้อยเอ็ด วินิจฉัยว่าติดเชื้อเอชไอวีเมื่อ 19 ปีก่อนว่า จากการตรวจหาการติดเชื้อเอชไอวี ด้วยวิธีการตรวจระดับลึกแบบอาร์เอ็นเอ และดีเอ็นเอ เพื่อยืนยันอีกครั้งนั้น ล่าสุดผลการตรวจออกมาแล้วยืนยันเช่นกันว่า ไม่พบการติดเชื้อ ซึ่งตนได้แจ้งให้กับน.ส.สุทธิดา ทราบแล้ว และจะนำผลการตรวจนี้เข้าหารือกับ นพ.ปิยะสกล สกลสัตยาทร รมว.สาธารณสุข ในวันที่ 5 มิ.ย.นี้ เวลา 13.00น. ด้าน น.ส.สุทธิดา กล่าวว่า ตนทราบผลตรวจที่เหลือทั้งหมดแล้วว่าไม่มีการติดเชื้อเลย ซึ่งขณะนี้ได้เตรียมข้อมูลทั้งหมด เพื่อเข้าหารือกับทางกระทรวงสาธารณสุขในวันที่ 5 มิ.ย.นี้. อ่านข่าวที่เกี่ยวข้อง... ตรวจผิดชีวิตเปลี่ยน!เหยื่อสาวแฉ หมอบอกติดเชื้อHIVทำชีวิตพัง สาวเหยื่อวินิจฉัยผิดติดHIV จี้ \"หมอ-รพ.\"รับผิดชอบ ชี้เหยื่อวินิจฉัยผิดติดHIV หมดสิทธิฟ้องคดีขาดอายุความ",
  "url": "https://www.dailynews.co.th/politics/577821",
  "date": "2017-06-04T12:05:35.361Z"
}