{
  "id": 578093,
  "title": "\"บิ๊กป๊อก\"ย้ำดีเดย์ 4คำถาม 12มิ.ย.นี้  | เดลินิวส์",
  "description": "\u0027บิ๊กป๊อก\u0027 ย้ำ ดีเดย์ 4 คำถาม 12 มิ.ย.นี้ ย้ำปชช.ต้องแสดงตัว พร้อมโชว์บัตรประชาชน\r\n",
  "keywords": "บิ๊กป๊อก,4 คำถาม,บัตรประชาชน,ศูนย์ดำรงธรรมจังหวัด,ศูนย์ดำรงธรรม,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "politics",
  "content": "เมื่อวันที่ 6 มิ.ย. ที่ทำเนียบรัฐบาล พล.อ.อนุพงษ์  เผ่าจินดา รมว.มหาดไทย กล่าวถึงความคืบหน้าการดำเนินการ 4 คำถามของนายกรัฐมนตรีว่า ขณะนี้ กระทรวงมหาดไทยได้กำหนดแนวทางปฏิบัติให้กรุงเทพฯและพื้นที่ส่วนภูมิภาคที่จะรับฟังความเห็นของประชาชน ซึ่งจะ เริ่มดำเนินการในวันที่ 12 มิ.ย.นี้ ในเวลาราชการ 08.30-16.30 น. โดยผู้ที่จะแสดงความคิดเห็นต้องไปแสดงตัว ณ ที่ทำการเขต 50 เขตของ กทม. หรือที่ศูนย์ดำรงธรรมจังหวัดหรือศูนย์ดำรงธรรมอำเภอทั่วประเทศ ซึ่งจะต้องแสดงบัตรประจำตัวประชาชน เพื่อป้องกันการสวมสิทธิ์จากบุคคลอื่น โดยจะมีแบบฟอร์มให้กรอกแสดงความคิดเห็น เมื่อได้ความเห็นแล้วศูนย์ดํารงธรรมจะ จัดเก็บรวบรวมและส่งต่อให้จังหวัด สรุปผลมาให้ทางกระทรวงมหาดไทย 10 วันต่อครั้ง ซึ่งหลังจากครบ 10 วันก็จะใช้ 7 วันในการประมวลผล นอกจากนี้ประชาชนยังสามารถแสดงความคิดเห็นได้ที่ศูนย์รับเรื่องราวร้องทุกข์ที่ทำเนียบรัฐบาลและที่กระทรวงมหาดไทยได้.  ",
  "url": "https://www.dailynews.co.th/politics/578093",
  "date": "2017-06-06T08:06:55.183Z"
}