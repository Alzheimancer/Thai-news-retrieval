{
  "id": 578127,
  "title": "\"บิ๊กบี้\"สั่งลุยปราบค้ามนุษย์ใช้แรงงานเด็กแม่สอด | เดลินิวส์",
  "description": "\u0027บิ๊กบี้\u0027สั่งลุยตรวจค้ามนุษย์ โผล่ที่แม่สอดใช้แรงงานเด็กในโรงงานเย็บผ้า ชี้โทษจับปรับหนัก\r\n",
  "keywords": "บิ๊กบี้,ค้ามนุษย์,แม่สอด,ใช้แรงงานเด็ก,โรงงานเย็บผ้า,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "politics",
  "content": "เมื่อวันที่ 6 มิ.ย.นายสุเมธ มโหสถ อธิบดีกรมสวัสดิการและคุ้มครองแรงงาน(กสร.) เปิดเผยว่า เมื่อเร็วๆนี้กสร.ส่งชุดเฉพาะกิจคุ้มครองแรงงานเข้าตรวจสถานประกอบกิจการใน อ.แม่สอด จ.ตาก ตามข้อสั่งการพล.อ.ศิริชัย ดิษฐกุล รมว.แรงงานเพื่อป้องกันแก้ไขปัญหาการค้ามนุษย์ด้านแรงงาน พบว่ามีสถานประกอบกิจการเย็บผ้าจำนวน 3 แห่ง ปฏิบัติไม่ถูกต้องในเรื่อง การจ้างแรงงานเด็กเข้าทำงานโดยสถานประกอบกิจการ 2 แห่ง มีการใช้แรงงานเด็กอายุต่ำกว่า 15 ปี ทำงานและอีก 1 แห่ง ไม่แจ้งการจ้างแรงงานเด็ก ทั้งนี้พนักงานตรวจแรงงานได้แจ้งความดำเนินคดีกับนายจ้างทั้ง 3 รายที่ สภ.แม่สอด เรียบร้อยแล้ว นายสุเมธ กล่าวอีกว่า พ.ร.บ.คุ้มครองแรงงาน(ฉบับที่ 5) พ.ศ.2560 ซึ่งมีผลใช้บังคับตั้งแต่วันที่ 23ก.พ.ที่ผ่านมาได้เพิ่มอัตราโทษสำหรับความผิดเกี่ยวกับการใช้แรงงานเด็กโดยมีโทษต่ำสุดปรับตั้งแต่ 400,000 บาท ถึง 2,000,000 บาท จำคุกไม่เกิน 2 ปี ถึงไม่เกิน 4 ปี ต่อลูกจ้าง1 คน หรือทั้งปรับทั้งจำ ซึ่งเป็นโทษที่มีอัตราสูงจึงขอเตือนนายจ้าง ประกอบการให้ปฏิบัติให้ถูกต้องตามกฎหมาย หากมีข้อสงสัยสอบถามได้ที่กองคุ้มครองแรงงาน โทรศัพท์ 0 2245 7170, 0 2246 6389 สำนักงานสวัสดิการและคุ้มครองแรงงานกรุงเทพมหานครพื้นที่ทั้ง 10 พื้นที่ นักงานสวัสดิการและคุ้มครองแรงงานจังหวัดทุกจังหวัดหรือที่สายด่วน 1546.  ",
  "url": "https://www.dailynews.co.th/politics/578127",
  "date": "2017-06-06T12:08:02.946Z"
}