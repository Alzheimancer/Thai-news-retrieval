{
  "id": 578360,
  "title": "\"บิ๊กจอม\" ตรวจเยี่ยม ศวอ.ทอ. พร้อมให้กำลังใจนักวิจัย | เดลินิวส์",
  "description": "ผบ.ทอ.ตรวจเยี่ยมศูนย์วิจัยพัฒนาวิทยาศาสตร์เทคโนโลยีการบินและอวกาศกองทัพอากาศ เชื่อว่าความรู้จะมีบทบาทนำของการได้มาและรักษาไว้ซึ่งอำนาจ ขอให้นักวิจัยช่วยกันปฏิบัติหน้าที่ให้เต็มความสามารถ\r\n",
  "keywords": "ผบ.ทอ.,ศูนย์วิจัยพัฒนาวิทยาศาสตร์เทคโนโลยีการบินและอวกาศกองทัพอากาศ,นักวิจัย,กองทัพอากาศ,พล.อ.อ.จอม รุ่งสว่าง,เดลินิวส์ออนไลน์\r\n,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "politics",
  "content": "เมื่อวันที่ 7 มิ.ย. พล.อ.อ.จอม รุ่งสว่าง ผู้บัญชาการทหารอากาศ (ผบ.ทอ.) พร้อมคณะนายทหาร ได้ตรวจเยี่ยมศูนย์วิจัยพัฒนาวิทยาศาสตร์เทคโนโลยีการบินและอวกาศกองทัพอากาศ (ศวอ.ทอ.) โดย ผบ.ทอ.กล่าวว่า ศวอ.ทอ.เป็นหน่วยปฏิบัติหลัก และเป็นหัวหน้าสายวิทยาการที่เกี่ยวข้องกับการวิจัยและพัฒนาทั้งมวล ของ ทอ.รวมทั้งการปฏิบัติการนิวเคลียร์ ชีวะ เคมี (นชค.) การผลิตพลุสารดูดความชื้น สารควบคุมไฟป่า, การวิจัยพัฒนาอากาศยานไร้คนขับ และหน่วยเพื่อพลางที่เกี่ยวข้องกับการประยุกต์ใช้เทคโนโลยีอวกาศ โดยมีกรมยุทธการทหารอากาศ เป็นฝ่ายอำนวยการ “ทอ.เชื่อว่าความรู้กำลังจะมีบทบาทนำของการได้มาและรักษาไว้ซึ่งอำนาจ ดังนั้นการให้ได้มาซึ่งองค์ความรู้ทางวิทยาศาสตร์ และเทคโนโลยี กับการกระจายความรู้ จึงสำคัญกว่าการกระจายอำนาจ และสำคัญกว่าการกระจายรายได้ ทั้งนี้ เพื่อการให้ได้มาซึ่งมูลค่าเพิ่มของความรู้ จะกระทำได้จากกระบวนการวิจัยเท่านั้น ศวอ.ทอ.จึงมีความสำคัญอย่างยิ่ง ขอให้นักวิจัยช่วยกันปฏิบัติหน้าที่ให้เต็มความสามารถ” พล.อ.อ.จอม กล่าว",
  "url": "https://www.dailynews.co.th/politics/578360",
  "date": "2017-06-07T12:06:18.025Z"
}