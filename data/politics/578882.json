{
  "id": 578882,
  "title": "\"พิชัย\" เชื่อปชช.คิดถึง \"ทักษิณ\" | เดลินิวส์",
  "description": "\u0027พิชัย\u0027 เชื่อปชช.คิดถึง \u0027ทักษิณ\u0027 เหตุบริหารประเทศก้าวหน้า ขนาดสิงคโปร์ยังมองไทยเป็นคู่แข่ง ",
  "keywords": "พิชัย, เพื่อไทย, ทักษิณ ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "politics",
  "content": "เมื่อวันที่ 10 มิ.ย. นายพิชัย นริพทะพันธุ์ อดีตรมว.พลังงานและแกนนำพรรคเพื่อไทยด้านเศรษฐกิจ กล่าวกรณีโซเซียลมีเดีย โลว์ เลิฟเปิดให้ประชาชนโหวตอยากให้ใครมาบริหารประเทศ โดยผลปรากฎนายทักษิณ ชินวัตร อดีตนายกรัฐมนตรีได้คะแนนอันดับ 1ว่า ในช่วงที่นายทักษิณบริหารประเทศ ประชาชนจำได้ว่ามีการใช้จ่ายคล่องมือ อีกทั้งนายทักษิณสามารถแก้ไขปัญหาเศรษฐกิจได้โดยการชำระหนี้ไอเอ็มเอฟทำให้เศรษฐกิจกลับมาดีขึ้นและทำให้ประเทศมีความสามารถในการแข่งขันได้สูงขึ้น แม้กระทั้งประเทศสิงคโปร์ก็ยังมองไทยเป็นคู่แข่งคนสำคัญ นายพิชัย กล่าวอีกว่า นอกจากนี้นายทักษิณมีแนวทางการออกนโยบายที่ดีในทุกด้าน เพื่อให้ภาพใหญ่ของประเทศมีความเจริญและมั่นคง อย่างโครงการ 30 บาทรักษาทุกโรค กองทุนหมู่บ้าน สินค้าโอท็อป บ้านเอื้ออาทร สิ่งเหล่านี้ทำให้คนจำได้ ซึ่งใครที่ทำให้เศรษฐกิจดีประชาชนก็อยากให้คนนั้นกลับมา ดังนั้นเป็นสิ่งที่ทุกรัฐบาลควรนำไปปฏิบัติ เป็นทำสิ่งดีๆให้กับประชาชน.",
  "url": "https://www.dailynews.co.th/politics/578882",
  "date": "2017-06-10T23:07:27.943Z"
}