{
  "id": 577093,
  "title": "ผัวเครียดหนี้รุมมรสุมชีวิต ยิงเมีย-ปืนกรอกปากตัวดับ | เดลินิวส์",
  "description": "ผัวเครียดหนี้รุมมรสุมชีวิต มีลูกเล็กต้องส่งเสีย ยิงเมียตายก่อน ยิงกรอกปากตัวเองตามคาบ้านพักเมืองพะเยา",
  "keywords": "ผัวเครียดหนี้รุม-ลูกเล็ก,ยิงเมียก่อนปืนจ่อปากตายตาม,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 31 พ.ค. พ.ต.ท.กรพินิจ สุวรรณ พนักงานสอบสวน สภ.จุน จ.พะเยา รับแจ้งเหตุยิงกันตายภายในบ้านเลขที่ 32 หมู่ 5 ต.พระธาติขิงแกง อ.จุน นำกำลังไปตรวจสอบพบศพ นางนิภาพร บัวธนะ อายุ 32 ปี นอนคว่ำหน้าเสียชีวิตกับพื้นครัว โดยถูกยิงด้วยอาวุธปืนลูกซองเข้าที่กกหูขวาเลือดไหลนอง ส่วนภายในห้องนอนพบศพนายแก้ว บัวธนะ อายุ 34 ปี ผู้เป็นสามีนอนหงายเสียชีวิต โดยยิงกรอกปากตัวเอง อาวุธปืนตกอยู่ที่บริเวณหน้าอก  เบื้องต้นเจ้าหน้าที่สันนิษฐานว่า นายแก้วน่าจะใช้ปืนยิงภรรยาก่อน จากนั้นจึงยิงตัวเองตายตาม ขณะที่เพื่อนบ้านให้ข้อมูลว่า สองสามีภรรยาคู่นี้ทะเลาะมีปากเสียงกันบ่อย โดยเฉพาะปัญหาเรื่องหนี้สิ้น โดยสามีทำงานเป็นคนขับรถบรรทุกไม้ คาดเครียดจัด เพราะต้องหาเงินดูแลครอบครัว มีลูกเล็กยังอยู่ในวัยเรียนระดับประถมฯ จึงกดดันคิดสั้นดังกล่าว. ขอบคุณภาพเครือข่ายกู้ภัย ",
  "url": "https://www.dailynews.co.th/regional/577093",
  "date": "2017-06-03T22:02:01.262Z"
}