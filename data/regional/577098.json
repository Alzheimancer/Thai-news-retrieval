{
  "id": 577098,
  "title": "ตู้ซิ่งแหกด่านโดนตามซิว ผงะเจอกระท่อม99กก. | เดลินิวส์",
  "description": "โปลิศหาดใหญ่ ไล่ล่ารถตู้โดยสาร ซิ่งแหกด่านไม่ยอมให้ตรวจ ภายหลังจนมุมในซอยพื้นที่ควนลัง ค้นรถเจอใบกระท่อมซุกในรถรวม 99 กก. ด้านสองหนุ่มรับสารภาพสิ้นไส้ รับงานวิ่งส่งของจากปาดังเบซาร์ มาให้ลูกค้าที่หาดใหญ่",
  "keywords": "ตู้ซิ่ง,แหกด่าน,โดยซิว,ผงะเจอ,กระท่อม,99กก.,สงขลา,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 31 พ.ค. ร.ต.อ.ไพศาล หะนิแร รองสวป.สภ.หาดใหญ่ จ.สงขลา พร้อมกำลังตำรวจในสังกัดเข้าสกัดจับรถตู้โดยสาร สายปาดังเบซาร์-กองบิน56-สงขลา หมายเลขทะเบียน 6016 สงขลา หลังขับแหกด่านตรวจบนถนนสายเอเชีย บ้านหน้าควน ต.ควนลัง อ.หาดใหญ่ ภายหลังสามารถจับกุม นายยะห์ยา หล๊ะหมุด อายุ 30 ปี คนขับและนายชูชาติ แอหลุย อายุ 28 ปี คนขับและคนนั่งในรถเอาไว้ได้ที่ซอยไม่มีชื่อ ถนนกองบิน 56-คลองหอยโข่ง ต.ควนลัง จากการตรวจค้นภายในรถพบใบกระท่อมซุกซ่อนอยู่ในกระเป๋า และลังกระดาษรวมน้ำหนัก 99 กิโลกรัม สอบสวนทั้งสองคนทราบว่ารับจ้างขนใบกระท่อมมาจาก ต.ปาดังเบซาร์ เพื่อมาส่งให้กับลูกค้าที่ อ.หาดใหญ่ ได้ค่าจ้างเที่ยวละ 4,000 บาท โดยก่อนหน้านี้ทำมาแล้ว 1 ครั้ง ส่วนเหตุที่ขนด้วยรถตู้โดยสาย เพราะจะไม่เป็นจุดสนใจของเจ้าหน้าที่.",
  "url": "https://www.dailynews.co.th/regional/577098",
  "date": "2017-06-03T22:01:51.878Z"
}