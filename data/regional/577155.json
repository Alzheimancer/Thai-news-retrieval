{
  "id": 577155,
  "title": "ขับกระบะฝ่าสายฝนพลาด พลิกคว่ำดับ1เจ็บ2 | เดลินิวส์",
  "description": "หนุ่มขับกระบะฝ่าสายฝน พาลูกเมียกลับบ้าน ระหว่างทางมีถนนลื่นเสียหลัก พลิกคว่ำหลายตลบ ก่อนพุ่งไปชนรถยนต์ที่จอดอยู่ในเต้นท์รถ ริมถนนพังเสียหาย ภายหลังฝ่ายชายหนุ่มและลูกบาดเจ็บ ส่วนเมียรักเสียชีวิตคาถนน",
  "keywords": "ขับกระบะฝ่าสายฝนพลาด พลิกคว่ำดับ1เจ็บ2,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 31พ.ค. ร.ต.อ.สมภาพ พุ่มแก้ว รอง สว.(สอบสวน) สภ.ท่าฉาง จ.สุราษฎร์ธานี เข้าตรวจสอบอุบัติเหตุบริเวณริมถนนสาย 41 ขาล่องใต้ พื้นที่ หมู่ที่ 5 ต.ท่าเคย อ.ท่าฉาง จ.สุราษฏร์ธานี ที่เกิดเหตุพบรถยนต์กระบะ โตโยต้า รุ่นวีโก้ สีดำ ทะเบียน กค 4416 สตูล สภาพพังเสียหายทั้งคัน และยังพบรถยนต์เก๋ง โตโยต้า วีออส สีบรอนท์ ทะเบียน ศศ 4988 กทม ซึ่งจอดอยู่ภายในเต้นรถโอเคเซนเตอร์ถูกชนจนเสียหายอีกด้วย ห่างไปไม่ไกลพบศพ น.ส.สุภาพิช (สงวนนามสกุล) 28 ปี ศีรษะกระแทกพื้น นอนเสียชีวิตคว่ำหน้า ส่วนคนเจ็บทราบชื่อ นายทวีศักดิ์ (สงวนนามสกุล) อายุ 33 ปี และ ด.ช.เอ (นามสมมุติ) อายุ 3 ปี บาดเจ็บสาหัสถูกนำตัวส่ง รพ.สุราษฎร์ธานีไปก่อนหน้านี้ จากการสอบถามทราบว่า ทั้งหมดเป็นพ่อแม่ลูกกัน โดยก่อนเกิดเหตุเดินทางมาจากจังหวัดระยองและกำลังเดินทางกลับบ้านพักในพื้นที่ แต่ระหว่างทางเกิดฝนตกหนักทำให้ถนนลื่น พอมาถึงจุดเกิดเหตุจึงเสียหลักพลิกคว่ำหลายตลบจนร่างของ น.ส.สุภาพิช หลุดออกจากตัวรถ ศีรษะฟาดพื้นเสียชีวิตคาที่ ขณะที่ นายทวีศักดิ์ และบุตรชาย บาดเจ็บสาหัสดังกล่าว เบื้องต้นเจ้าหน้าที่จะได้ตรวจสอบข้อเท็จจริงก่อนดำเนินการตามขั้นตอนกฎหมายต่อไป.",
  "url": "https://www.dailynews.co.th/regional/577155",
  "date": "2017-06-03T22:07:35.455Z"
}