{
  "id": 577168,
  "title": "เด็กกรี๊ด!งูเหลือมตัวเท่าขา ยาว 3ม.โผล่ต้นไม้หน้า รร. | เดลินิวส์",
  "description": "เด็กกรี๊ดเจองูเหลือมตัวเท่าขา เลื้อยบนต้นไม้หน้า รร. กู้ภัยต้องใช้เวลาจับนาน 20 นาที จึงยัดใส่กระสอบ พบตัวยาวประมาณ 3 เมตร",
  "keywords": "เด็กกรี๊ด!พี่เหลือมตัวเท่าขา,ยาว3ม.โผล่ต้นไม้หน้ารร.,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 31 พ.ค. ศูนย์วิทยุเหยี่ยวเวหา จ.ปทุมธานี รับแจ้งขอความช่วยเหลือให้ไปจับงูขนาดใหญ่ บนต้นไม้หน้าโรงเรียนวัดโพสพผลเจริญ หมู่ 18 ต.คูคต อ.ลำลูกกา จึงประสานสมาชิกพร้อมนำอุปกรณ์ไปจับ โดยเป็นช่วงหลังเลิกเรียน เด็กนักเรียนโดยเฉพาะเด็กผู้หญิง ต่างส่งเสียงกรี๊ดร้องเมื่องูตัวดังกล่าว เลื้อยไปมาอยู่บนต้นไม้ เกรงว่าจะลงมาทำอันตรายแก่เด็กๆ ข้างล่าง เจ้าหน้าที่จึงใช้บ่วงคล้องคอจับงู ซึ่งใช้เวลาอยู่นาน 20 นาที กว่าจะนำตัวงูเหลือมขนาดใหญ่เท่าขา ยาวประมาณ 3 เมตร ลงมาใส่กระสอบ ก่อนนำไปปล่อยสู่ธรรมชาติ ท่ามกลางความโล่งใจของเด็กๆ ครูและผู้ปกครองที่ต่างลุ้นระทึก.               ",
  "url": "https://www.dailynews.co.th/regional/577168",
  "date": "2017-06-03T22:07:47.150Z"
}