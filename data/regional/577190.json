{
  "id": 577190,
  "title": "สลดหนุ่มชาวนาโชคร้าย ฟ้าผ่าดับสยอง!กลางทุ่ง | เดลินิวส์",
  "description": "เกิดเหตุสลดใจ ชาวนาหนุ่มใหญ่วัย 49 ถือพลั่วออกไปทำนา จังหวะฝนใกล้ตกไม่ทันระวังถูกฟ้าผ่าเสียชีวิตร่างเกรียม เผยมีชาวบ้าน อ.เสริมงาม จ.ลำปาง ถูกฟ้าผ่าเสียชีวิตในเดือนเดียว ถึง 4 รายแล้ว\r\n",
  "keywords": "สลด,ชาวนา,อ.เสริมงาม,จ.ลำปาง,โชคร้าย,ถูก,ฟ้าผ่า,ดับ,กลางทุ่ง,เดลินิวส์,เดลินิวส์ออนไลน์,ข่าวทั่วไทย,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 31 พ.ค. ร.ต.อ.หาญ แก้วศิริ รอง สว.(สอบสวน) สภ.เสริมงาม อ.เสริมงาม จ.ลำปาง ร่วมกับแพทย์ รพ.เสริมงาม เข้าตรวจสอบเหตุพบผู้เสียชีวิตกลางทุ่งนาบ้านปงหัวทุ่ง หมู่ที่ 8 ต.เสริมขวา อ.เสริมงาม จ.ลำปาง ที่เกิดเหตุพบศพ นายยุทธ์ อุดสร้อย อายุ 49 ปี ชาวบ้าน หมู่11 ต.เสริมขวาสภาพศพนอนแช่น้ำเสียชีวิต บริเวณลำตัวมีบาดแผลผิวหนังเกรียมไหม้ เสื้อที่สวมใส่มีร่องรอยไหม้ขาดรุ่งริ่งใกล้กันพบรองเท้าถอดวางอยู่และมีพลั่ว 1 ด้ามตกอยู่ด้วย จากการสอบสวนทราบว่า ก่อนเกิดเหตุผู้ตายกำลังถือพลั่วแต่จู่ ๆ ก็มีฟ้าผ่าลงมาในที่ดังกล่าวเป็นเหตุให้เสียชีวิตทันที อย่างไรก็ตามในช่วงเดือนพฤษภาคมนี้ ปรากฏว่ามีคนถูกฟ้าเสียชีวิตใน จ.ลำปาง รวมแล้วถึง 4 รายด้วยกัน.  ",
  "url": "https://www.dailynews.co.th/regional/577190",
  "date": "2017-06-03T22:07:40.142Z"
}