{
  "id": 577196,
  "title": "ตัดต้นไม้ริมถนนมิตรภาพ ชาวบ้านงงไฉนตัดต้นเดียว | เดลินิวส์",
  "description": "ชาวบ้านริมถนนมิตรภาพ เขตเทศบาลนครนครราชสีมาสุดงง เจ้าหน้าที่โผล่ตัดต้นพญาเสือโคร่งที่ปลูกเรียงรายริมถนนให้ร่มเงามากว่า 10 ปีทิ้งโดยพลการ แถมสุดแปลกเลือกตัดทิ้งต้นเดียว \r\n\r\n\r\n\r\n",
  "keywords": "ถนนมิตรภาพ,เขตเทศบาลนครนครราชสีมา,สุดงง ,เจ้าหน้าที่,ตัด,ต้นพญาเสือโคร่ง,ริมถนน,กว่า 10 ปี,ต้นเดียว ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 31 พ.ค. ผู้สื่อข่าวรายงานว่า ชาวบ้านริมถนนมิตรภาพเขตเทศบาลนครนครราชสีมา บริเวณฝั่งตรงข้ามห้างสรรพสินค้าเดอะมอลล์นครราชสีมาร้องเรียนต้นไม้ขนาดใหญ่สูง 6-7 เมตร เป็นต้นพญาเสือโคร่งริมถนนถูกตัดกิ่งก้านใบจนเหี้ยนเตียนเหลือแต่ต้นตอที่สำคัญเป็นการตัดเพียงต้นเดียวเท่านั้น สร้างความงุนงงแก่ชาวบ้าน ทั้งนี้ บริเวณริมถนนมิตรภาพ เขตตัวเมือง ทั้งฝั่งขาเข้า-ขาออกตัวเมืองได้มีการปลูกต้นไม้ เพื่อความร่มรื่นสวยงามมานานกว่า 10 ปีโดยความรับผิดชอบร่วมกันระหว่างเทศบาลนครนครราชสีมา และแขวงการทาง แต่ล่าสุดได้มีคนงานเทศบาลฯ มาตัดต้นไม้และเจาะจงตัดเพียงต้นเดียวเท่านั้นโดยที่ไม่ได้สอบถามผู้ดูแลอาคารตึกแถวที่ต้นไม้ต้นนี้อยู่หน้าอาคาร  จนเกิดข้อสงสัยว่ามีการขออนุญาตเจ้าของพื้นที่ผู้รับผิดชอบหรือไม่เนื่องจากชาวบ้านเสียดายที่ต้นไม้กำลังเขียวขจีให้ร่มเงาสวยงาม.  ",
  "url": "https://www.dailynews.co.th/regional/577196",
  "date": "2017-06-03T22:07:30.793Z"
}