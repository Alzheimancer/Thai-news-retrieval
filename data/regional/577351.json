{
  "id": 577351,
  "title": "มหาเฮงฟาด30ล.หนุ่มหนองคาย ซื้อเบอร์อื่นแทนเลขฝัน | เดลินิวส์",
  "description": "ถือว่าเป็นอภิมหาเฮงเลยก็ว่าได้ หนุ่มหนองคายหาซื้อเลขตามที่ฝันไม่ได้ เปลี่ยนใจไปซื้อเบอร์อื่นแทน ดันโชคดีถูกรางวัลที่ 1 ถึง 5 คู่ โกยทีเดียว 30 ล้านบาท",
  "keywords": "งวดนี้\u0027ดวงผู้หญิงแรง\u0027 สาวหนองคาย-อภิมหาเฮงฟาด30ล.,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 1 มิ.ย. นายดาว ภูขาว อายุ 42 ปี และน.ส.ลัดดาภรณ์ สุทตะพรม อายุ 40 ปี สองสามีภรรยาเข้าแจ้งความขอลงบันทึกประจำวันกับ ร.ต.อ.ธรรมนูญ อภิยวงศ์ รอง สว.(สอบสวน) สภ.ท่าบ่อ จ.หนองคาย หลังจากดวงอภิมหาเฮงถูกรางวัลที่ 1 จำนวน 5 คู่ รับทรัพย์ก้อนโตถึง 30 ล้านบาท ท่ามกลางความดีใจของเพื่อนบ้าน ครอบครัว และตำรวจที่ไปแจ้งความ โดย นายดาว เล่าว่า ตนทำงานขับรถอยู่ที่ต่างประเทศ ช่วงนี้กลับมาเยี่ยมที่บ้าน ก่อนจะโชคดีฝันว่ามีคนแก่มาเข้าฝันบอกตัวเลขถึง 6 ตัว แต่พอตื่นเช้ามาจำได้แค่ 3 ตัวหลังคือ 930 จากนั้นก็ออกไปกราบไหว้พระที่วัดโพธิ์ชัยพระอารามหลวง พอเสร็จก็เดินออกมาซื้อลอตเตอรี่ 5 คู่ แต่ปรากฏว่า เลข 930 กลับไม่มี จึงเปลี่ยนใจไปซื้อเลข 630 แทน ส่วน 3 ตัวหน้าอะไรก็ได้ไม่สนใจ กระทั่งพอประกาศผลแทบช็อกเมื่อรู้ว่าถูกรางวัลใหญ่ถึง 30 ล้านบาท.",
  "url": "https://www.dailynews.co.th/regional/577351",
  "date": "2017-06-03T22:24:17.094Z"
}