{
  "id": 577405,
  "title": "สยองพ่วงซิ่ง!เสียหลักพุ่งชน ร้านอาหารดับ3เจ็บอื้อ | เดลินิวส์",
  "description": "สยอง!เกิดเหตุรถพ่วงเสียหลักพุ่งชนร้านอาหารเขตเทศบาลตำบลนากลาง บนทางหลวงแผ่นดินสาย 210 ขณะที่ลูกค้ากำลังนั่งรับประทานอาหารเป็นเหตุทำให้มีผู้บาดเจ็บหลายราย เสียชีวิต 3 ราย",
  "keywords": "ข่าวเกิดเหตุ,รถพ่วง,พุ่งชน,ร้านอาหาร,เขตเทศบาลตำบลนากลาง, บนทางหลวงแผ่นดินสาย 210,ผู้บาดเจ็บ,หลายราย,ผู้เสียชีวิต,เดลินิวส์ออนไลน์ล่าสุด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 2 มิ.ย. เมื่อช่วงกลางดึกของวันนี้ได้เกิดเหตุรถบรรทุกพ่วงทะเบียน 83-0280 ชัยภูมิเสียหลักชนรถเก๋ง รถกระบะ และ จยย.จากนั้นพุ่งเข้าชนร้านอาหารประกอบโภชนาในเขตเทศบาลตำบลนากลาง อ.นากลาง จ.หนองบัวลำภู บนทางหลวงแผ่นดินสาย 210 เป็นเหตุทำให้มีผู้เสียชีวิตในที่เกิดเหตุ 1 คน คือนายทองคำ  พิรุณสุนทร อายุ 50 ปี   และเสียชีวิตที่ รพ.นากลาง 2 คนคือ  นายวิชิต  อาริยะพิมักษ์ อายุ 49 ปี และ น.ส.วิลาสินี ทวีชาติ อายุ 26 ปี บาดเจ็บสาหัส 3 คน บาดเจ็บเล็กน้อย 5 คน จากการสอบสวนเบื้องต้นทราบว่า รถบรรทุกพ่วงวิ่งด้วยความเร็วสูง ตีคู่ขนานมากับรถกระบะ และรถเก๋ง เมื่อถึงที่เกิดเหตุรถบรรทุกพ่วงหักหลบกระทันหันทำให้เสียหลักวิ่งแฉลบเข้าทางหน้าร้านประกอบโภชนา ชนรถเก๋ง รถกระบะ รถตู้ และจยย.ที่จอดรับประทานอาหารและพุ่งเข้าชนประชาชนที่กำลังนั่งรับประทานอาหาร ทำให้บาดเจ็บและเสียชีวิตดังกล่าว.",
  "url": "https://www.dailynews.co.th/regional/577405",
  "date": "2017-06-03T18:23:29.275Z"
}