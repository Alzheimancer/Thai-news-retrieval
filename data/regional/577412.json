{
  "id": 577412,
  "title": "\u0027งูเหลือม\u0027ท้องแก่บุกวัดดังเมืองขุนแผนหาที่วางไข่ | เดลินิวส์",
  "description": "\u0027งูเหลือม\u0027 ยาวกว่า 5 เมตร เลื้อยหาที่วางไข่ในวัดอัมพวัน ส่งเสียงขู่ กู้ภัยระดมกำลังล้อมจับ",
  "keywords": "สุพรรณบุรี, งูเหลือมท้องแก่, หาที่วางไข่, สิ้นฤทธิ์, เจอก้านกล้วย, แพ้ทาง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 2 มิ.ย. นายวิรัตน์ ระฆัง หน.ศูนย์หน่วยกู้ภัย อ.สองพี่น้อง จ.สุพรรณบุรี ได้รับแจ้งจาก พระลูกวัดอัมพวัน หรือวัดหลวงพ่อโหน่ง เขตเทศบาลเมืองสองพี่น้อง ว่ามีงูเหลือมขนาดใหญ่เลื้อยอยู่ที่บริเวณตู้น้ำหยอดเหรียญ ภายในบริเวณวัด จากนั้นกู้ภัยสองพี่น้อง จุดวัดท่าจัด ได้ไปตรวจสอบ ที่เกิดเหตุพบ งูเหลือม เพศเมีย ขนาดลำตัว 6 นิ้ว ยาวกว่า 5 เมตร น้ำหนักราว 45 ก.ก. ลักษณะท้องแก่ กำลังเลื้อยหาที่วางไข่อยู่ รวมทั้งส่งเสียงขู่ไม่ให้ใครเข้าใกล้ด้วย เจ้าหน้าที่กู้ภัยต้องใช้เวลาเกือบครึ่งชั่วโมงจึงสามารถจับตัวใส่กระสอบก่อนปล่อยคืนธรรมชาติต่อไป.",
  "url": "https://www.dailynews.co.th/regional/577412",
  "date": "2017-06-03T18:30:28.200Z"
}