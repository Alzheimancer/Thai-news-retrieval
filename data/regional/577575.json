{
  "id": 577575,
  "title": "ลูกใจสลาย!ตามหาพ่อข้ามคืน พบเป็นศพลอยน้ำใกล้บ้าน | เดลินิวส์",
  "description": "สลด!ลูกตามหาพ่อข้ามคืนไม่พบ ชาวบ้านไปเจอกลายเป็นศพลอยน้ำ คาดกลับจากไปช่วยงานศพที่วัด แล้วขากลับเกิดลื่นตกลงไปในน้ำ จนเสียชีวิต",
  "keywords": "สลด!ลูกตามหาพ่อข้ามคืน,พบกลายเป็นศพลอยน้ำ,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 3 มิ.ย. พ.ต.ท.สุพีร์ชัย สูงเนิน สารวัตร (สอบสวน)สภ.มะเริง จ.นครราชสีมา รับแจ้งเหตุมีคนจมน้ำหายไปข้ามคืน นำกำลังไปตรวจสอบที่สระน้ำใกล้วัดบ้านเลขที่ 70 หมู่ 12 บ้านหนองระเวียง ต.หนองระเวียง อ.เมืองนครราชสีมา พบชาวบ้านยืนมุงดูเหตุการณ์เป็นจำนวนมาก ขณะที่เจ้าหน้าที่กู้ภัยฮุก 31 กำลังช่วยกันงมร่าง นายเปลี้อง เสาโม๊ะพะเนา อายุ 69 ปี ขึ้นมาจากน้ำ  สอบสวนทราบว่าผู้ตายหายไปจากบ้านตั้งแต่เมื่อคืนวันที่ 2 มิ.ย.ที่ผ่านมา โดยลูกสาวพาญาติออกตามหา แต่ไม่พบตัว กระทั่งมีชาวบ้านมาแจ้งว่าพบศพลอยน้ำ จึงไปตรวจสอบพบว่าใช่นายเปลื้องที่หายตัวไป คาดก่อนเกิดเหตุผู้ตายไปช่วยงานศพที่วัดใกล้บ้าน แต่ระหว่างทางผ่านสระน้ำ เกิดลื่นตกลงไปจมเสียชีวิตดังกล่าว โดยศพไม่มีบาดแผลหรือร่องรอยถูกทำร้าย จึงมอบให้ญาตินำกลับไปประกอบพิธีทางศาสนาต่อไป.  ",
  "url": "https://www.dailynews.co.th/regional/577575",
  "date": "2017-06-03T18:43:56.096Z"
}