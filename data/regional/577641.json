{
  "id": 577641,
  "title": "เอเย่นต์หม่องกลัวตาย ทิ้งยาบ้าล้านเม็ดไว้ริมน้ำ | เดลินิวส์",
  "description": "กองกำลังผาเมืองออกลาดตระเวน บังเอิญพบกลุ่มชายต้องสงสัย สะพายเป้ข้ามฝั่งแม่น้ำจากประเทศเมียนมา ส่งสัญญาณขอเข้าค้น กลับเผ่นหนีว่ายน้ำกลับทันที ทิ้งเป้ซุกยาบ้า 1 ล้านเม็ด ไว้ดูต่างหน้า",
  "keywords": "เอเย่นต์หม่องกลัวตาย ทิ้งยาบ้าล้านเม็ดไว้ริมน้ำ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 3 มิ.ย. ที่กองร้อยหน่วยเฉพาะกิจกรมทหารม้า ที่ 3 กองกำลังผาเมือง บ้านเหมืองแดง ต.แม่สาย อ.แม่สาย จ.เชียงราย พ.อ.กิดากร จันทรา ผบ.ฉก.ม.3 กองกำลังผาเมือง พร้อมด้วย พ.ต.อ.เอกกร บุษบาบดินทร์ ผกก.ตม.แม่สายและฝ่ายงานเกี่ยวข้องร่วมกันแถลงจับกุมยาบ้า 1 ล้านเม็ด ทั้งนี้สืบเนื่องจากเจ้าหน้าที่ทหารกำลังร้อย ม.3 ฉก.ม.3 กองกำลังผาเมือง ออกลาดตระเวนตามแนวชายแดนจนพบชายฉกรรจ์ประมาณ 5 คน เดินเท้าข้ามแม่น้ำสายมาจากประเทศเมียนมา แต่ละคนสะพายเป้มาด้วย ทางเจ้าหน้าที่จึงได้ส่งสัญญานให้หยุด เพื่อจะขอตรวจสอบ แต่กลุ่มชายดังกล่าวกลับรีบทิ้งกระเป๋าเป้เอาไว้ ก่อนจะว่ายน้ำหลบหนีกลับไปฝั่งเมียนทันที ภายหลังนำกระเป๋ามาตรวจสอบพบยาบ้าถูกมัดเป็นห่อรวมกว่า 1 ล้านเม็ด หลังจากนี้จะส่งมอบให้พนักงานสอบสวน สภ.แม่สาย ดำเนินการตามขั้นตอนกฎหมายต่อไป..",
  "url": "https://www.dailynews.co.th/regional/577641",
  "date": "2017-06-03T17:26:47.181Z"
}