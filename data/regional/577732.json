{
  "id": 577732,
  "title": "ทหารบุกจับยาบ้าแสนเม็ด กลางป่าปาย-แม่ฮ่องสอน | เดลินิวส์",
  "description": "กำลังฝ่ายทหาร พบชายต้องสงสัยแบกถุงปุ๋ยลุยป่าพื้นที่ ห้วยน้ำดัง อ.ปาย จ.แม่ฮ่องสอน ภายหลังแสดงตัวเข้าจับกุม แต่อีกฝ่ายทิ้งของก่อนเผ่นหนี ผงะเจอยาบ้าแสนเม็ด คาดของกลุ่มเอเย่นต์ประเทศเพื่อนบ้าน",
  "keywords": "ทหาร,บุกจับ,ยาบ้า,แสนเม็ด,กลุ่มเอเย่นต์,ประเทศเพื่อนบ้าน,เดลินิวส์,เดลินิวส์ออนไลน์,แม่ฮ่องสอน,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 4 มิ.ย ที่บริเวณ กองบังคับการควบคุมหน่วยเฉพาะกิจกรมทหารราบที่ 7 ร. พัน 5 อ.ปาย จ.แม่ฮ่องสอน  นายธนกฤต ฉันทะจำรัสศิลป์ นายอำเภอปาย ร่วมกับเจ้าหน้าที่ทหารตำรวจ  ตชด.336  ฝ่ายปกครอง อ.ปาย แถลงตรวจยึดของกลางยาเสพติดให้โทษประเภท1 (ยาบ้า) ขณะทำการออกลาดตระเวนในพื้นที่ ทั้งนี้สืบเนื่องจากมี ชายต้องสงสัย 2 คน ทำการถือถุงปุ๋ยสีเขียวเดินทางผ่านมาบริเวณเส้นทางเดินเท้าในภูมิประเทศพื้นที่ บ.ห้วยน้ำดัง ห่างจากถนนทางหลวงหมายเลข 1095(กม. ที่ 66) ประมาณ 150  เมตร เพื่อมุ่งหน้า อ.สะเมิง จ.เชียงใหม่ จนกระทั่งเจ้าหน้าที่แสดงตัวขอตรวจค้น แต่ชายทั้งสองกลับทิ้งของกลางเอาไว้แล้ววิ่งหลบหนีเข้าป่าไปในทันที ภายหลังตรวจค้นพบยาบ้า 1 แสนเม็ด จึงยึดไว้เป็นหลักฐาน เบื้องต้นเชื่อว่าน่าจะเป็นของกลุ่มของผู้ค้ายาเสพติดรายใหญ่ทางฝั่งประเทศเพื่อนบ้าน กำลังลำเลียงยาบ้าไปส่งให้ลูกค้า หลังจากนี้จะได้สืบสวนขยายผลจับกุมต่อไป.",
  "url": "https://www.dailynews.co.th/regional/577732",
  "date": "2017-06-04T06:00:24.111Z"
}