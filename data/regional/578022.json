{
  "id": 578022,
  "title": "ต่างด้าวกระเจิงมุดดินหนี! ฉก.ปราบค้ามนุษย์กวาดจับ | เดลินิวส์",
  "description": "ชุดเฉพาะกิจป้องกันและปราบปรามการค้ามนุษย์ ลงพื้นที่กวาดจับต่างด้าวหลบหนีเข้าเมืองมาทำงาน ตามคำสั่งผู้ว่าฯนครปฐม ที่แคมป์คนงานก่อสร้างและโรงงาน โดยจับกุมได้ทั้งหมด 23 ราย ส่งดำเนินคดี",
  "keywords": "ต่างด้าวกระเจิง,ต่างด้าวมุดดินหนี,หลบหนีเข้าเมือง,แรงงานเถื่อน,กวดจับต่างด้าว,ฉก.ปราบค้ามนุษย์,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 5 มิ.ย. นายอดิศักดิ์ เทพอาสน์ ผู้ว่าราชการจังหวัดนครปฐม สั่งการให้เจ้าหน้าที่ชุดเฉพาะกิจป้องกันและปราบปรามการค้ามนุษย์ ลงพื้นที่ตรวจสอบโครงการก่อสร้างหมู่บ้านจัดสรรแห่งหนึ่งใน ต.บางแขม อ.เมือง จ.นครปฐม พบแรงงานต่างด้าว 12 คน เป็นชาย 9 คน หญิง 3 คน ไม่มีเอกสารมาแสดงต่อเจ้าหน้าที่ 8 คน โดยขณะเจ้าหน้าที่เข้าตรวจสอบ แรงงานต่างด้าววิ่งหนีไปคนละทิศคนละทาง เจ้าหน้าที่วิ่งติดตามไปพบบางรายมุดดินเข้าใต้อาคารที่กำลังก่อสร้าง เจ้าหน้าที่จึงได้เรียกให้ออกมาทั้งหมด 5 คน ต่อจากนั้นได้เข้าตรวจสอบโรงงานผลิตนมสด เลขที่ 164 ถนนเพชรเกษม ต.พระประโทน อ.เมือง จ.นครปฐม พบแรงงานต่างด้าว 34 คน เป็นชาย 18 คน หญิง 16 คน ไม่มีเอกสารมาแสดงต่อเจ้าหน้าที่ 15 ราย เจ้าหน้าที่จึงได้นำแรงงานต่างด้าวทั้งหมด 23 คน สัญชาติเมียนมาและสัญชาติกัมพูชานำส่งพนักงานสอบสวน สภ.เมืองนครปฐม เบื้องต้นแจ้งข้อกล่าวหา แรงงานต่างด้าวหลบหนีเข้าเมืองโดยผิดกฎหมาย.  ",
  "url": "https://www.dailynews.co.th/regional/578022",
  "date": "2017-06-05T16:00:33.037Z"
}