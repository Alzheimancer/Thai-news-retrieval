{
  "id": 578073,
  "title": "บุกจับโอเกะ\u0027บริการนั่งดริ้ง\u0027 เปิดนานนับปีไร้ใบอนุญาต | เดลินิวส์",
  "description": " ฝ่ายปกครองศรีสะเกษ สนธิกำลังตำรวจ-ทหาร บุกจับร้านคาราโอเกะเลดี้ไนท์ บริการสาวนั่งดริ้ง พบเปิดนานเป็นปี แต่ไม่มีใบอนุญาต",
  "keywords": "บุกจับโอเกะ,บริการนั่งดริ้ง,เปิดนานนับปี,ไร้ใบอนุญาต,จับคาราโอเกะเลดี้ไนท์,ข่าวทั่วไทย,เดลินิวส์ออนไลน์, ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 6 มิ.ย. เจ้าหน้าที่ชุดจัดระเบียบสังคมจังหวัดศรีสะเกษนำโดย นายเอนก ศรีสองเมือง เจ้าพนักงานปกครองปฏิบัติการ สนธิกำลังร่วมกับทหาร และตำรวจสภ.เมืองศรีสะเกษ เข้าตรวจสอบร้านคาราโอเกะเลดี้ไนท์ เลขที่ 310/3-4 ถนนศรีสะเกษ-อุทุมพรพิสัย ต.หญ้าปล้อง อ.เมือง จ.ศรีสะเกษ เมื่อไปถึงพบพนักงานของร้านดังกล่าวกำลังนั่งกับลูกค้า จึงสอบถามจนทราบว่าได้รับเงินค่าดริ้ง โดยมีนางจิราภรณ์ แซ่อุ้ย อายุ 55 ปี ชาวอ.วังหิน จ.ศรีสะเกษ รับเป็นเจ้าของร้าน        ทั้งนี้ พนักงานฝ่ายปกครองเห็นว่าเป็นสถานบริการตามกฎหมาย จึงได้ขอตรวจสอบใบอนุญาตให้ตั้งสถานบริการ พบว่าร้านดังกล่าวไม่มีใบอนุญาตและไม่สามารถนำใบอนุญาตมาแสดงได้ แต่ได้เปิดบริการมานานกว่า 1 ปี เจ้าหน้าที่จึงแจ้งข้อกล่าวหาในความผิดฐานตั้งสถานบริการโดยไม่ได้รับอนุญาตนำส่งพนักงานสอบสวน สภ.เมืองศรีสะเกษ ดำเนินคดีต่อไป.",
  "url": "https://www.dailynews.co.th/regional/578073",
  "date": "2017-06-06T06:00:24.885Z"
}