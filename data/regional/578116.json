{
  "id": 578116,
  "title": "ตาหนีคดีฆ่าคน12ปีคิดว่ารอด ไปต่อบัตรปชช.โดนรวบ | เดลินิวส์",
  "description": "ตาวัย 63 เดินขึ้นอำเภอหวังไปขอต่อบัตร ปชช. รับสิทธิ์ผู้สูงอายุ แต่โดนรวบ เพราะเช็คประวัติเจอคดีฆ่าคนตายติดตัว หลบหนีไป 12 ปี คิดว่าพ้นแล้ว สุดท้ายติดคุกตอนแก่",
  "keywords": "ตาหนีคดีฆ่าคน12ปีคิดว่ารอด,ไปต่อบัตรปชช.โดนรวบ,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 6 มิ.ย. พ.ต.อ.ปกรณ์ ผาทอง ผกก.สส.ภ.จว.เชียงใหม่ พร้อมด้วย พ.ต.ท.ณัฏฐพล ใจกันทา รอง ผกก. นำกำลังชุดสืบสวนจังหวัดเชียงใหม่ เข้าจับกุม นายจะก่อ หรือจะกอ นาปู่ อายุ 63 ปี ผู้ต้องหาตามหมายจับศาลจังหวัดฝางที่ 6/2548 ลงวันที่ 12 มกราคม 2548 ข้อหา\"ร่วมกันฆ่าผู้อื่นตายโดยเจตนา\" หลังเจ้าตัวหลบหนีการจับกุมหนีคดีมานานถึง 12 ปี คิดว่าพ้นความผิดแล้ว จึงเดินขึ้นอำเภอแม่สรวยเพื่อขอต่อบัตรประชาชน แต่ปรากฏว่าเจ้าหน้าที่เช็คประวัติพบมีคดีติดตัว จึงแจ้งตำรวจมาตามรวบตัว เบื้องต้นนายจะก่อให้การรับสารภาพอ้างว่าไม่ได้เจตนาฆ่าคนตาย โดยพยายามหนีคดีไปนานถึง 12 ปี คิดว่าคดีหมดอายุความแล้ว จึงเดินทางไปขอต่อบัตรประชาชน เพื่อรับสิทธิ์ผู้สูงอายุ แต่กลายเป็นว่าถูกจับติดคุกตอนบั้นปลายชีวิตแทน.",
  "url": "https://www.dailynews.co.th/regional/578116",
  "date": "2017-06-06T10:00:41.167Z"
}