{
  "id": 578126,
  "title": "เคลียร์แล้ว!ใบสั่งปริศนา ไม่คาดเข็มขัดนิรภัยขณะขี่จยย. | เดลินิวส์",
  "description": "\u0027พ.ต.อ.ต่อศักดิ์  อรัณยกานนท์\u0027 ผกก. สภ.เมืองเลย แจ้งเหตุลูกน้องเขียนใบสั่งผิดเพี้ยน ชี้เจ้าหน้าที่เพิ่งทำงานได้ไม่ถึง 2 เดือน แถมไม่สบายขณะปฏิบัติหน้าที่ โดยข้อหาจริงคือ ไม่มีใบขับขี่ และไม่สวมหมวกนิรภัย พร้อมขอโทษแทนลูกน้องในความผิดพลาดที่เกิดขึ้น",
  "keywords": "คลายปม,ใบสั่ง,ปริศนา,ไม่คาดเข็มขัด,ขณะขี่จยย.,สภ.เมือง,จังหวัดเลย,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "จากกรณีโซเชียลมีเดีย แชร์ภาพใบสั่งที่ออกโดย เจ้าหน้าที่ตำรวจ สภ.เมือง จ.เลย ระบุข้อหาแก่ผู้ขับขี่จักรยานยนต์(จยย.) ฮอนด้าเวฟ กมจ. 774 เลย คือ นายสิรภพ สาลีษี ในความผิดฐาน \"ขี่จยย.ไม่คาดเข็มขัดนิรภัย\" สร้างความสงสัยให้แก่ชาวเน็ตเป็นอย่างมาก ดังที่ได้เสนอข่าวไปก่อนหน้านี้แล้วนนั้นความคืบหน้าเมื่อวันที่ 6 มิ.ย. พ.ต.อ.ต่อศักดิ์  อรัณยกานนท์ ผกก. สภ.เมืองเลย เปิดเผยว่า ใบสั่งดังกล่าวเป็นของ สภ.เมืองเลยจริง เนื่องจากเกิดความผิดพลาด เจ้าหน้าที่ตำรวจจราจรเพิ่งจะมาปฏิบัติหน้าที่ใหม่ได้ไม่ถึง 2 เดือน และไม่สบายในช่วงปฏิบัติหน้าที่ หลังจากกินยาเข้าไปจึงมีอาการเบลอ ซึ่งแท้จริงแล้วจะเขียนข้อหา \"ไม่มีใบขับขี่ และไม่สวมหมวกนิรภัย\"  \"หลังเกิดเหตุการณ์ ผมได้เรียกตำรวจรายนี้ มาว่ากล่าวตักเตือนแล้ว และอย่าให้เกิดความบกพร่องขึ้นอีก ในส่วนของบุคคลที่โดนออกใบสั่ง จะได้เชิญมาทำความเข้าใจกับปัญหาที่เกิดขึ้น รวมทั้งขอโทษกับข้อผิดพลาดที่เกิดขึ้นด้วย\"  พ.ต.อ.ต่อศักดิ์ กล่าว.",
  "url": "https://www.dailynews.co.th/regional/578126",
  "date": "2017-06-06T10:00:38.100Z"
}