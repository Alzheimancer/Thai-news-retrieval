{
  "id": 578146,
  "title": "2ฝรั่งตีเนียนปฏิเสธขโมยช้าง อึ้ง!!เห็นคลิปตอนก่อเหตุ | เดลินิวส์",
  "description": "จับแล้ว 2 ฝรั่งแอบขโมยช้างไม้แกะสลักหน้าร้านอาหารชื่อดังเกาะสมุย ตอนแรกกะตีเนียนไม่รับ แต่พอเห็นคลิปแล้วอึ้งถึงกับหน้าถอดสี จนมุมตำรวจ",
  "keywords": "2ฝรั่งตีเนียนไม่รับขโมยช้าง,อึ้งเห็นคลิปตอนก่อเหตุ,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "กรณี 2 นักท่องเที่ยวชาวต่างชาติสุดแสบ แอบขโมยช้างไม้แกะสลักสัญลักษณ์ร้านอาหารชื่อดังบนเกาะสมุย จ.สุราษฎร์ธานี ล่าสุดเมื่อวันที่ 6 มิ.ย. พ.ต.อ.สมชาย นพศรี ผกก.สภ.เกาะพะงัน นำกำลังร่วมจับกุม 2 นักท่องเที่ยวคนดังกล่าวได้แล้วทราบชื่อคือนายคอสโซ แอนด์ริว ดีริค อายุ 22 ปี สัญชาติอเมริกา พร้อมเพื่อนอีก 1 คนยังไม่ทราบชื่อ พร้อมยึดรถกระบะ ทะเบียน 5 กง 5745 กท. ซึ่งตรวจสอบภายในพบช้างไม้แกะลสักที่ขโมยมา เบื้องต้นผู้ต้องหาทั้ง 2 ยังไม่ยอมให้การใดๆ แต่พอเห็นคลิปวิดีโอที่ถูกถ่ายไว้ได้ เจ้าตัวถึงกับอึ้งหน้าซีด ก่อนตำรวจท่องเที่ยวจะคุมตัวไปสอบสวนต่อที่ สภ.บ่อผุด จากนั้นตำรวจสันษฐานว่า 2 นักท่องเที่ยวรายนี้คงทำไปเพราะความคึกคะนอง คงไม่ได้ประสงค์อย่างอื่น.",
  "url": "https://www.dailynews.co.th/regional/578146",
  "date": "2017-06-06T12:00:44.939Z"
}