{
  "id": 578156,
  "title": "ฮือฮาจิ้งจกแปลกสีแดงสด สาวจับใส่ตู้หลังกินตับตัวเมีย | เดลินิวส์",
  "description": "ฮือฮาจิ้งจกประหลาดตัวสีแดงสด สาวพบจับใส่ตู้กระจกเลี้ยงไว้ หลังเห็นผสมพันธุ์กับจิ้งจกตัวเมีย",
  "keywords": "ฮือฮาจิ้งจกแปลกสีแดงสด,สาวจับใส่ตู้หลังกินตับตัวเมีย,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 6 มิ.ย. ผู้สื่อข่าวรับแจ้งจากชาวบ้านว่าพบจิ้งจกตัวสีแดงสด จึงเดินทางไปตรวจสอบหน้าร้านรถยนต์เลขที่ 38 ถนนเทพารักษ์ ต.ช้างเผือก อ.เมือง จ.เชียงใหม่ พบน.ส.ปภัสม์สร คิดเลิศล้ำ เจ้าของร้านพาไปชี้จิ้งจกที่จับไว้เลี้ยงในตู้กระจก ก่อนเปิดเผยว่าจิ้งจกตัวนี้แตกต่างจากจิ้งจกทั่วไปที่เคยพบเห็น และมีลักษณะไม่ตื่นกลัวคน โดยปกติแล้วจะเปลี่ยนสีตามสภาพพื้นผิวที่มันเกาะตัว แต่จิ้งจกตัวนี้สีแดงสดตลอดเวลา  น.ส.ปภัสม์สร เล่าอีกว่าเมื่อ 5 วันที่แล้วเจอจิ้งจกประหลาดตัวดังกล่าว ขณะกำลังผสมพันธุ์กับจิ้งจกตัวเมีย จึงไปเรียกให้ชาวบ้านแถวนั้นมาดู พบความแปลกประหลาดไม่เหมือนจิ้งจกตัวอื่น จึงจับมาใส่ตู้กระจกเพื่อเลี้ยงไว้ พร้อมจะเฝ้าสังเกตว่าจิ้งจกตัวเมียที่จิ้งจกประหลาดตัวนี้ไปผสมพันธุ์ด้วย จะออกมาเป็นสีแดงสดหรือไม่.",
  "url": "https://www.dailynews.co.th/regional/578156",
  "date": "2017-06-06T14:07:08.861Z"
}