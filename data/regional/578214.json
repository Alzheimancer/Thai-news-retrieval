{
  "id": 578214,
  "title": "ล่าระทึกไอ้เข้ตัวเขื่องหลุดบ่อ ล่อ4ชม.ยอมสยบสิ้นฤทธิ์ | เดลินิวส์",
  "description": "ชาวเมืองพัทลุงลุ้นระทึก! กู้ภัยล่าไอ้เข้ตัวเขื่องหลุดจากบ่อ หนีไปกบดานในสวนกล้วย ต้องใช้เวลานาน 4 ชม.ล่อจนจับตัวได้สำเร็จ แบกขึ้นน้ำอย่างทุลักทุเล",
  "keywords": "ล่าระทึกแบกไอ้เข้ขึ้นน้ำ,ล่อ4ชม.กว่าจะยอมสยบ,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 6 มิ.ย.เจ้าหน้าที่กู้ภัยพัทลุง รับแจ้งเหตุจากชาวบ้านว่าพบจรเข้ขนาดใหญ่ยาวกว่า 2 เมตร หนีออกจากบ่อเลี้ยงในสนามกีฬาชนโคบ้านท่ามิหรำ ไปกบดานบ่อในสวนกล้วย จึงนำกำลังพร้อมอุปกรณ์ไปตรวจสอบ ที่บ่อน้ำในพื้นที่บ้านท่ามวง หมู่ 8 ต.ท่ามิหรำ อ.เมือง จ.พัทลุง พบชาวบ้านจำนวนมากกำลังมุงดูเหตุการณ์จับจรเข้ด้วยใจลุ้นระทึก โดยเจ้าหน้าที่เริ่มจากการสูบน้ำออกจากบ่อแล้วใช้ตาข่ายล่อนานกว่า 4 ชม. กว่าจรเข้ตัวนี้จะยอมสยบให้จับได้ง่ายๆ เบื้องต้นพบเป็นจรเข้ตัวผู้ อายุ 15 ปี น้ำหนัก 80 กก.กว่ากูัภัยจะแบกขึ้นจากน้ำได้เต็มไปด้วยความทุลักทุเล สำหรับจรเข้ตัวดังกล่าว ตอนแรกเลี้ยงไว้เพื่อการค้า แต่เจ้าของเลิกกิจการ พยายามขายแต่ยาก เพราะจรเข้อายุมากแล้ว จึงเลี้ยงไว้ในบ่อไม่คิดว่าหลุดออกไปด้านนอก จนชาวบ้านลุ้นระทึก เบื้องต้นเจ้าของได้ซ่อมแซมบ่อให้แข็งแรงมากขึ้น เพื่อป้องกันไม่ให้จรเข้หลุดไปสร้างความเดือดร้อนให้ใครที่ไหนอีก.  ",
  "url": "https://www.dailynews.co.th/regional/578214",
  "date": "2017-06-06T16:00:32.854Z"
}