{
  "id": 578254,
  "title": "เรียกสอบผญบ.เลือดร้อน บุกต่อยหน้าผจก.กลางสนง. | เดลินิวส์",
  "description": "โปลิศเรียกสอบผู้ใหญบ้านอารมณ์ร้อน บุกรัวต่อยหน้าผจก.สำนักงานโครงการกองทุนพัฒนาชุมชนในพื้นที่รอบโรงไฟฟ้าขนอมบาดเจ็บ วงจรปิดจับภาพได้ชัดเจน คาดไม่พอใจเรื่องตรวจงานก่อสร้าง",
  "keywords": "เรียกสอบ,ผญบ.,หมัดสั่ง,ต่อย,ผจก.,น่วม,กลาง,สำนักงาน,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 7 มิ.ย.ผู้สื่อข่าวรายงานว่า วันที่ 6 มิ.ย.ที่ผ่านมาโลกโซเชี่ยลได้แชร์คลิปวีดีโอ ในสำนักงานโครงการกองทุนพัฒนาชุมชนในพื้นที่รอบโรงไฟฟ้า พื้นที่หมู่ที่ 1 ต.ขนอม อ.ขนอม จ.นครศรีธรรมราช หลังจากมีชายคนหนึ่งบุกเข้าไปทำร้ายร่างกายเจ้าหน้าที่ด้วยการชกต่อยถึง 3 ครั้ง จากการสอบถามทราบว่าผู้ก่อเหตุคือ ผู้ใหญ่บ้านหมู่ที่ 1 ต.ขนอม อ.ขนอม และเป็นบริษัทผู้รับเหมาโครงการก่อสร้างงานภายในสำนักงาน ส่วนผู้ที่ถูกต่อยคือ นายปัตย์ รองเมือง ผู้จัดการสำนักงานโครงการกองทุนฯ ซึ่งได้เข้าแจ้งความกับทาง  พ.ต.ท.วชิรพันธุ์ เกื้อแก้ว รอง ผกก.สภ.ขนอม แล้วว่าถูกทำร้ายร่างกายได้รับบาดเจ็บ สาเหตุมาจากฝ่ายผู้ใหญ่บ้านที่รับเหมาก่อสร้าง เกิดความไม่พอใจการตรวจงานก่อสร้าง หลังจากฝ่ายนายปัตย์ เข้าตรวจสอบตามหน้าที่พบว่าบริเวณฝาท่อทิ้งน้ำเสียของสำนักงานไม่ตรงสเปค ซึ่งช่างก่อสร้างต้องมาแก้ไขก่อนที่จะส่งงาน แต่ยังไม่ทันได้แก้ไขอะไรก็มาโดนทำร้ายดังกล่าวจึงไม่ทราบว่าเกิดอะไรขึ้นกันแน่ หลังจากนี้ทางตำรวจจะได้เรียกผู้ใหญ่บ้านรายนี้มาสอบสวนข้อเท็จจริงต่อไป.  ",
  "url": "https://www.dailynews.co.th/regional/578254",
  "date": "2017-06-07T02:06:11.948Z"
}