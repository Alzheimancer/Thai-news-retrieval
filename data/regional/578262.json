{
  "id": 578262,
  "title": "\"เปาวลี\"ลูกทุ่งสาวชื่อดัง แต่งหน้าหุ่นพุ่มพวงรำลึก25ปี | เดลินิวส์",
  "description": "เปาวลี พรพิมล นักร้องสาวลูกทุ่งชื่อดังพร้อมทีมงานเดินทางนำเสื้อผ้าชุดส่าหรี สีแดง เครื่องสำอาง เครื่องประดับต่างๆ เปลี่ยนให้หุ่นพุ่มพวง ดวงจันทร์ ครบรอบ 25 ปี ที่วัดทับกระดาน",
  "keywords": "สุพรรณบุรี,หุ่นพุ่มพวง,ส่าหรี่,เปาวลี,รำลึก25ปี,วัดทับกระดาน,ข่าวเดลินิวส์ออนไลน์ ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 7 มิ.ย.ผู้สื่อข่าวรายงานว่า บรรยากาศที่วัดทับกระดาน ต.บ่อสุพรรณ อ.สองพี่น้อง จ.สุพรรณบุรี เมื่อวันที่ 6 มิ.ย.มีการเตรียมการจัดงานรำลึก 25 ปี การเสียชีวิตของราชินีเพลงลูกทุ่ง พุ่มพวง ดวงจันทร์ ที่จัดขึ้นในระหว่างวันที่ 11-17 มิ.ย.60 เริ่มมีผู้คนจากทั่วทุกสารทิศพากันหลั่งไหลเข้าสู่วัดทับกระดานอย่างไม่ขาดสาย รวมทั้งบรรดาพ่อค้าแม่ขายต่างจับจองสถานที่ไว้ตั้งร้านค้าขายของ ท่ามกลางแสงแดด และความร้อนระอุ นักท่องเที่ยว และนักแสวงโชคตระเวนจุดธูปเทียนกราบไหว้หุ่นพุ่มพวง รวมทั้งการเขย่าเซียมซีขอเลขเด็ด ทั้งนี้เปาวลี พรพิมล นักร้องสาวเพลงลูกทุ่ง จากค่ายเพลงชื่อดังได้เดินทางมาพร้อมกับ เจ้เมย์ เพชรา วงศ์เทวัญ แต่งหน้าชื่อดังในวงการสาวประเภทสอง พร้อมทีมงานนำเสื้อผ้า ชุดส่าหรีสีแดง เครื่องสำอาง และเครื่องประดับต่าง ๆ มาเปลี่ยนให้ใหม่กับหุ่นพุ่มพวง ดวงจันทร์ นานกว่า 3 ชั่วโมง จนสวยสดงดงามราวกับเหมือนว่ามีชีวิตจริง ภายในศาลาการเปรียญสุธรรมรัตราษฎร์บำรุง จุดที่ตั้งอัฐิของราชินีเพลงลูกทุ่ง ซึ่งมีผู้คนต่างเข้ามากราบไหว้กันอย่างต่อเนื่อง.",
  "url": "https://www.dailynews.co.th/regional/578262",
  "date": "2017-06-07T02:00:25.816Z"
}