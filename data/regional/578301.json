{
  "id": 578301,
  "title": "เดชะบุญ\u0027ครูสาว\u0027มีสติ-คลานหนีได้ กระบะคว่ำล้อชี้ฟ้า | เดลินิวส์",
  "description": "ถือว่ายังโชคดี \u0027ครูสาว\u0027 ควบคุมรถกระบะไม่อยู่ ไถลข้ามเลนอัดราวกั้นเหล็กอย่างจัง รถหมุนพลิกคว่ำล้อชี้ฟ้า ตั้งสติค่อยๆคลานหนีออกมาได้",
  "keywords": "อ่างทอง, รถพลิกคว่, หวายท้อง, ครูสาวเกิดอุบัติเหตุ, คลานหนี, มีสติดี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 7 มิ.ย. ร.ต.ต.หญิงประภัสสร ไม่ทุกข์ รอง สว(สอบสวน) สภ.เมืองอ่างทอง ได้รับแจ้งอุบัติเหตุบนถนนเลี่ยงเมืองอ่างทอง ต.บ้านแห อ.เมืองอ่างทอง จึงรุดไปตรวจสอบพร้อมเจ้าหน้าที่รถยก ที่เกิดเหตุพบรถกระบะอีซุซุ สีบรอนซ์เทา ทะเบียน บฉ 4154 อ่างทอง สภาพพลิกคว่ำล้อชี้ฟ้าขวางถนน พังเสียหายหลายส่วน ส่วนคนขับคือ น.ส.ขวัญตา ธรรมอินทร์ ชาวชัยภูมิ สามารถคลานออกมาจากภายในรถได้ บาดเจ็บไม่มากนัก โดย น.ส.ขวัญตา ให้การว่า ได้ขับรถไปส่งแฟนที่โรงเรียนแห่งหนึ่ง ขณะกำลังขับรถกลับบ้าน แต่จู่ๆรถก็เกิดเสียการควบคุมจนไถลข้ามเลนไปพุ่งชนกับราวกั้นเหล็กทางหลวงอย่างจัง แรงกระแทกส่งผลให้รถหมุนและพลิกคว่ำล้อชี้ฟ้า ตนก็ได้รับบาดเจ็บแต่ยังพอมรสติอยู่ จึงค่อยๆคลานหนีออกมาจากในรถได้แบบปลอดภัย.",
  "url": "https://www.dailynews.co.th/regional/578301",
  "date": "2017-06-07T10:00:32.475Z"
}