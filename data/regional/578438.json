{
  "id": 578438,
  "title": "มีเด็กต้องระวัง!\u0027ยาย\u0027ช็อกลมจับ ถอยรถทับหัวหลานดับ | เดลินิวส์",
  "description": "มีเด็กเล็กอยู่ที่บ้านต้องระวัง เกิดเหตุสลดใจ เมื่อผู้เป็นยายขับรถกลับบ้าน หลานชาย 1 ขวบครึ่ง ดีใจวิ่งออกมารับ ทำให้มองไม่เห็น สุดท้ายถอยรถทับล้อบดศีรษะดับ ยายช็อกถึงขั้นลงจับ",
  "keywords": "ถอยหลังทับหลาน, อุทาหรณ์, มองไม่เห็น, ปทุมธานี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 7 มิ.ย. ร.ต.อ.ปรีชา เต็กสี รองสารวัตร (สอบสวน) สภ.ลาดหลุมแก้ว จ.ปทุมธานี รับแจ้งอุบัติเหตุรถทับคน ภายในร้านปะยาง \"เหน่งการยาง\" เลขที่ 45/4 หมู่ 3 ต.หน้าไม้ อ.ลาดหลุมแก้ว จึงรุดไปตรวจสอบพร้อมแพทย์ รพ.ลาดหลุมแก้ว และมูลนิธิป่อเต็กตึ๊ง ที่เกิดเหตุมีฝนตกโปรยปราย พบรถกระบะโตโยต้า วีโก้ สีบรอนด์เงิน ทะเบียน ถถ-1312 กทม. ลักษณะกำลังถอยหลังเข้าร้านโดยที่ท้ายกระบะยังบรรทุกทุเรียนมาเต็มคันรถ ใต้ล้อพบศพ \"น้องไปร์\" เด็กชายวัย 1 ขวบครึ่ง สภาพศีรษะโดนล้อรถทับจนแตกละเอียด โดยมี นางยุพิน แผ่พร อายุ 45 ปี ผู้เป็นยายร่ำไห้ฟูมฟายปานจะขาดใจ พรั่งพรูออกมามากมายจนเป็นลมล้มพับ ซึ่ง นางยุพิน ให้การด้วยอาการช็อกว่า หลังจากกลับจากขายทุเรียน ขณะกำลังถอยรถเข้าบ้าน คาดว่าหลานชายคงดีใจเมื่อเห็นตนกลับมาบ้าน จึงเดินออกมารับและเป็นจังหวะเดียวกับที่ตนถอยหลังจึงมองไม่เห็น กระทั่งพลาดเหยียบทับหลานดังกล่าว.",
  "url": "https://www.dailynews.co.th/regional/578438",
  "date": "2017-06-07T20:00:23.608Z"
}