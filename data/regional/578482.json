{
  "id": 578482,
  "title": "อายัดรีสอร์ทดังนครนายก ปลูกสร้างรุกล้ำพื้นที่ป่า | เดลินิวส์",
  "description": "เตือนแล้วยังเพิกเฉย สั่งอายัดบ้านพักของรีสอร์ทดังนครนายก หลังพบว่าขนก้อนหินแร่และหินทรายมากองเรียงรายในบริเวณ แถมปลูกบ้านพักรุกล้ำพื้นที่ป่า ",
  "keywords": "อายัดรีสอร์ท, นครนายก, ขนกองหินมาวาง, เตือนแล้วเฉย,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 8 มิ.ย. นายบุญชัย อโนดาต นายก อบต.สาริกา อ.เมืองนครนายก พร้อมด้วยเจ้าหน้าที่อุตสาหกรรมจังหวัดนครนายก เจ้าหน้าที่ฝ่ายปกครอง รวมทั้งทหารและตำรวจ ร่วมกันตรวจสอบรีสอร์ทชื่อดังย่าน ต.สาริกา เนื้อที่ไม่ต่ำกว่า 50 ไร่ ซึ่งมี นางเทพิน (สงวนนามสกุล) อายุ 60 ปี เป็นผู้ดูแล มีการเอาก้อนหินแร่กับหินทรายขนาดใหญ่มากองเรียงรายเอาไว้ภายในรีสอร์ท โดยไม่ได้รับอนุญาติ ส่วนบ้านพักก็ปลูกรุกล้ำพื้นที่ป่า  ทั้งนี้เมื่อวันที่ 17 พ.ค.ที่ผ่านมา หน่วยงานที่เกี่ยวข้องได้เรียกทางรีสอร์ทให้มารับทราบและว่ากล่าวตักเตือนไปแล้ว แต่ทางรีสอร์ทยังเพิกเฉย ดังนั้นในวันนี้ทาง อบต.สาริกา จึงมีความจำเป็นที่จะต้องทำการอายัดบ้านพักเพื่อระงับการใช้ ส่วนอุตสาหกรรมจังหวัดนครนายก ได้ตรวจยึดก้อนหินแร่และก้อนหินทราย ทั้งหมดรวมน้ำหนักประมาณ 7-8 พันตัน  เอาไว้ก่อนจนกว่าทางรีสอร์ทจะมีหลักฐานมาชี้แจงถึงที่มาที่ไปของก้อนหินทั้งหมด.",
  "url": "https://www.dailynews.co.th/regional/578482",
  "date": "2017-06-08T04:00:22.858Z"
}