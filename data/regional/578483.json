{
  "id": 578483,
  "title": "สลดตาใจงามเขี่ยขยะเปิดทางน้ำ หน้ามืดจมคลองดับ | เดลินิวส์",
  "description": "เฒ่าวัย 69ปี ลงไปเขี่ยเศษไม้เพื่อเปิดทางน้ำใต้สะพานริมคลองหน้าวัดช่วงพายุฝนพัดกระหน่ำในพื้นที่ระนอง พลาดตกคลองสูญหายกลางดึกคืนที่ผ่านมา  พบอีกทีช่วงสายวันนี้กลายเป็นศพ",
  "keywords": "เฒ่าใจดี, หน้ามืด, ตกคลองดับ, จมน้ำหาย, กลายเป็นศพ, ระนอง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 8 มิ.ย. พ.ต.ท.โชคดี มัชฌิม ร้อยเวร สภ.กะเปอร์ จ.ระนอง ได้รับแจ้งว่าพบศพจมน้ำภายในคลองหน้าวัดป่าสะเดา หมู่ 2 ต.บ้านนา อ.กะเปอร์ จึงรุดไปตรวจสอบพร้อมกู้ภัยมูลนิธิระนองสงเคราะห์  ที่เกิดเหตุพบศพ นายอุดม โพธิ์คำมา อายุ 69 ปี ชาวระนอง สืบเนื่องจากก่อนหน้านี้ผู้ตายได้สูญหายช่วงสะพานริมคลองหน้าวัดป่าสะเดา แม้หลายหน่วยงานจะช่วยกันงมค้นหาอย่างไรก็ไม่พบ สุดท้ายต้องหยุดค้นเพราะมีพายุฝนตหนัก ทำให้น้ำเชี่ยวมาก กระทั่งมาพบศพลอยขึ้นมา ห่างจากจุดสูญหาย 1 กม. ส่วนสาเหตุนั้นจากการสอบถามชาวบ้านทราบว่า ผู้ตายมอาชีพขับรถสามล้อพ่วงพาพระที่วัดไปบิณฑบาตทุกวัน ก่อนเกิดเหตุเจาตัวหวังดีลงไปเขี่ยเศษไม้เศษขยะที่ติดขวางทางน้ำ ในช่วงที่ฝนตกหนัก แต่กลับพลาดตกคลองจมหายไป อีกทั้งมีโรคความดันเลือดสูงติดตัวอยู่แล้ว คาดว่าอาจจะกำเริบจนหน้ามืดดังกล่าว.",
  "url": "https://www.dailynews.co.th/regional/578483",
  "date": "2017-06-08T06:05:42.306Z"
}