{
  "id": 578486,
  "title": "สิ้นเกจิสายเมตตา\u0027หลวงปู่ทองใบ\u0027 มรณภาพสงบในวัย88 | เดลินิวส์",
  "description": "ลูกศิษย์ลูกหาเศร้า สิ้นเกจิสายเมตตา \u0027หลวงปู่ทองใบ\u0027 เจ้าอาวาสวัดเจดีย์ทอง มรณภาพลงอย่างสงบด้วยวัย 88 ปี หลังมีอาการเส้นเลือดในสมองตีบ ",
  "keywords": "สิ้นเกจิสายเมตตา, หลวงปู่ทองใบ, เส้นเลือดตีบ, มรณภาพในวัย88, นครนายก\r\n,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 8 มิ.ย. ผู้สื่อข่าวรายงานว่าได้มีพิธีสรงน้ำศพ หลวงปู่ทองใบ หรือพระญาณนายก อายุ 88 ปี 65 พรรษา เจ้าอาวาสวัดเจดีย์ทอง ต.ท่าช้าง อ.เมือง จ.นครนายก และเป็นที่ปรึกษาเจ้าคณะจังหวัดนครนายก พระเกจิชื่อดังทางสายเมตตา หลังจากมรณภาพลงอย่างสงบด้วยโรคเส้นเลือดตีบในสมอง   ทั้งนี้สืบเนื่องจากเมื่อปลายเดือนพ.ค.ที่ผ่านมา หลวงปู่ทองใบได้ล้มป่วยลงด้วยอาการปวดขา ทางวัดจึงนำส่ง รพ.รามคำแหง เพื่อรักษาร่างกาย ก่อนที่แพทย์จะตรวจจนพบว่าหลวงปู่ทองใบมีอาการเส้นเลือดหัวใจตีบถึง 3 เส้น และที่ขาขวาอีกหนึ่งเส้นจึงทำการรักษา กระทั่งเวลา 02.56 ชม. วันที่ 7 มิ.ย. หลวงปู่ทองใบก็ได้มรณภาพลงอย่างสงบ และนำศพมาบำเพ็ญกุศลที่วัดเจดีย์ทอง โดยมีพิธีสวดพระอภิธรรมทุกคืนจนถึงวันที่ 15 มิ.ย. จากนั้นจะเก็บศพของหลวงปู่ทองใบเอาไว้ก่อนจนกว่าคณะกรรมการวัดจะตกลงว่าจะฌาปนกิจเมื่อใด. ",
  "url": "https://www.dailynews.co.th/regional/578486",
  "date": "2017-06-08T06:00:22.672Z"
}