{
  "id": 578540,
  "title": "\u0027เฒ่าฝรั่งเศส\u0027นั่งแอร์ฟรานซ์ ดับปริศนาบินลงสุวรรณภูมิ | เดลินิวส์",
  "description": "เฒ่าเมืองน้ำหอมวัย 65 ปี นั่งเครื่องบินแอร์ฟรานซ์บินตรงจากปารีส เพื่อมาเที่ยวเมืองไทย เกิดเสียชีวิตคาที่นั่ง ก่อนเครื่องบินลงที่สุวรรณภูมิ คาดเสียชีวิตจากระบบทางเดินหายใจหรืออาจมีโรคประจำตัว ส่งศพชันสูตรนิติเวช รพ.ตำรวจ",
  "keywords": "ชายเมืองน้ำหอม,นั่งเครื่องบินแอร์ฟรานซ์,บินตรงจากปารีส,เที่ยวเมืองไทย,เสียชีวิตปริศนา,นายฟิลิปส์ กาเว ชาวฝรั่งเศส,เสียชีวิตบนเครื่องบิน,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 8 มิ.ย. ศูนย์วิทยุราษฎร์บูรณะ ได้รับแจ้งจากวิทยุกรุงเทพฯ ว่า มีผู้เสียชีวิตบนเครื่องบินที่ท่าอากาศยานสุวรรณภูมิ จ.สมุทรปราการ เมื่อไปตรวจสอบพบนายฟิลิปส์ กาเว อายุ 65 ปี ชาวฝรั่งเศส นอนเสียชีวิตบนเบาะที่นั่งบนเครื่องบินของสายการบินแอร์ฟรานซ์ เที่ยวบินที่ AF-0166 ซึ่งเดินทางมาจากกรุงปารีส เมื่อเครื่องใกล้ถึงท่าอากาศยานสุวรรณภูมิ จากการสอบถามทราบว่า ก่อนเครื่องจะลงเพื่อนได้ลุกไปปลุกนายฟิลิปส์ให้ตื่นเพื่อเตรียมตัวลงจากเครื่อง แต่ปลุกอย่างไรก็ไม่ตื่นกระทั่งพบว่า นายฟิลิปส์ได้เสียชีวิตแล้วบนที่นั่งของเครื่องบินลำดังกล่าว โดยนายฟิลิปส์เดินทางมากับเพื่อนเพื่อมาท่องเที่ยวในประเทศไทย ในเบื้องต้นเจ้าหน้าที่พิสูจน์หลักฐานคาดว่านายฟิลิปส์เสียชีวิตจากระบบทางเดินหายใจ หรืออาจมีโรคประจำตัว จากนั้นได้ส่งศพชันสูตรเบื้องต้นที่โรงพยาบาลบางพลี และได้ส่งต่อนิติเวชโรงพยาบาลตำรวจ เพื่อหาสาเหตุการเสียชีวิตอย่างละเอียดต่อไป.. (เครดิตภาพ ศูนย์วิทยุกรุงเทพฯ)",
  "url": "https://www.dailynews.co.th/regional/578540",
  "date": "2017-06-08T10:00:34.432Z"
}