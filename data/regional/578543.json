{
  "id": 578543,
  "title": "ชาวมุสลิมแม่ฮอดโวยทหาร ตรวจค้นบ้านช่วงถือศีลอด | เดลินิวส์",
  "description": "ชาวบ้านบ่นทหารถือปืนตรวจค้นบ้านชาวมุสลิมในช่วงถือศีลอด ซึ่งทุกคนต้องการความสงบ แต่การกระทำของเจ้าหน้าที่ ทำให้ชาวบ้านแตกตื่น การค้าเงียบเหงา\r\n",
  "keywords": "ชาวบ้าน,แม่สอด,ทหารถือปืน,ตรวจค้นบ้านชาวมุสลิม,ช่วงถือศีลอด,เจ้าหน้าที่,ชาวบ้านแตกตื่น, การค้าเงียบเหงา\r\n,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 8 มิ.ย.ผู้สื่อข่าวรายงานว่า ทหารจากมณฑลทหารบกที่ 310 จังหวัดตาก และพ.อ.ณัฐพล เรือนติ๊บ เสนาธิการหน่วยเฉพาะกิจกรมทหารราบที่ 14 อ.แม่สอด จ.ตาก นำกำลังพร้อมอาวุธครบมือร่วมกับตำรวจภูธรแม่สอด รวมกว่า 50 นาย ได้ปิดล้อมบ้านเลขที่ 298 ถนนศรีพานิช ซึ่งเป็น บ้านของ นายอดิศักดิ์ อัสมิมานะ อดีตที่ปรึกษา รมว.สาธารณสุข /คณะกรรมการกลางอิสลามแห่งประเทศไทย ขณะเดียวกันได้ทำการปิดล้อมบ้านชาวมุสลิมท้องถิ่น ซึ่งในอดีตเป็นผู้นำศาสนาอิสลามในเขตชุมชนอิสลามอีก1-2 แห่ง การตรวจค้นก็ไม่ปรากฏว่าพบสิ่งผิดกฎหมาย หรือการกระทำผิดแต่อย่างใด นอกจากนี้ ยังสั่งห้ามสื่อมวลชนทุกสำนักบันทึกภาพ หากบันทึกภาพจะต้องลบทิ้งทันที อย่างสื่อช่องหลายสีถูกเจ้าหน้าที่ทหารสั่งลบภาพ และเกือบถูกยึดกล้องบันทึกภาพ ทั้งนี้ ชาวไทยมุสลิมในชุมชนอิสลามต่างบ่นและวิพากวิจาณ์ แสดงความไม่สบายใจ ในการกระทำของเจ้าหน้าที่ทหาร เนื่องจากในช่วงเวลานี้เป็นเดือนรอมฎอน ช่วงเวลาของการถือศีลอด ทุกคนต้องการความสงบ ชาวบ้านร้านค้าบางราย แจ้งว่าการปฏิบัติหน้าที่ของทหารในช่วงเวลานี้ทำเอาชาวบ้านแตกตื่น การค้าเงียบเหงา ถนนแทบไม่มีคนเดินเหมือนทุกวันที่ผ่านมา รถวิ่งแทบนับคันได้.",
  "url": "https://www.dailynews.co.th/regional/578543",
  "date": "2017-06-08T10:00:36.812Z"
}