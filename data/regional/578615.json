{
  "id": 578615,
  "title": "เผาวอดชุมชน13หลัง ขนลุก!รูปในหลวงร.9ไม่ไหม้ไฟ | เดลินิวส์",
  "description": "เพลิงไหม้ชุมชนวัดไผ่ตัน วอด 13 หลัง แต่สุดเหลือเชื่อ!! รูปในหลวง ร.9 ไม่ไหม้ไฟ เจ้าของบ้านเชื่อบารมีของพระองค์ยังคอยปกป้องคุ้มครองอยู่ ",
  "keywords": "รูปในหลวงร.9ไม่ไหม้ไฟ,เดลินิวส์ออนไลน์,ข่าวเดลินิวส์วันนี้,ข่าวไฟไหม้ชุมชนวัดไผ่ตัน,ในหลวงร.9,ขนลุกรูปในหลวงร.9ไม่ไหม้ไฟ,,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "จากกรณีเกิดเหตุเพลิงไหม้ภายในชุมชนวัดไผ่ตัน ซอยประดิพัทธิ์ 15 แขวงสามเสนใน เขตพญาไท กทม. พบมีบ้านเรือนไหม้ไปประมาณ 13 หลัง ซึ่งขณะเกิดเหตุเพลิงไหม้มีชาวบ้านได้รับบาดเจ็บจากอาการสำลักควันและโดนกระจกบาด 2-3 ราย ตามที่เสนอข่าวไปแล้วนั้น คืบหน้าเมื่อเวลา 18.00 น. วันที่ 8 มิ.ย. เจ้าหน้าที่กองพิสูจน์หลักฐานเข้าตรวจสอบเหตุเพลิงไหม้ในชุมชนหลังวัดไผ่ตัน เบื้องต้นยังสรุปไม่ได้ว่าสาเหตุเกิดจากสิ่งใด แต่ขณะตรวจสอบบ้านเลขที่ 45/1 ซึ่งเป็นบ้านสูง 2 ชั้น ชั้นล่างเป็นปูน ชั้นบนเป็นไม้ มีนายทวีพร สถิติรัตน อายุ 50 ปี เป็นเจ้าของบ้าน พบถูกไฟไหม้ที่ชั้นบนส่วนหนึ่ง แต่มีรูปพระบรมฉายาลักษณ์ของพระบาทสมเด็จพระปรมินทรมหาภูมิพลอดุลยเดช ในหลวง ร.9 ซึ่งแขวนอยู่ที่ผนังบ้านไม่ไหม้ไฟ หรือได้รับความเสียหายแต่อย่างใด นายทวีพร เผยว่า รู้สึกขนลุกที่เกิดเหตุการณ์เช่นนี้ รูปในหลวงร.9 กลับไม่ได้รับความเสียหาย ซึ่งบ้านของตนแขวนรูปในหลวง ร.9 ไว้เป็นประจำ ถึงเป็นปฏิทินที่หมดการใช้งานแล้วก็ยังคงแขวนเก็บไว้ไม่เคยทิ้ง อย่างไรก็ตาม เชื่อว่าเป็นเพราะบารมีของพระองค์ท่านที่ยังคอยปกป้องคุ้มครองอยู่ จึงทำให้บ้านไม่ได้รับความเสียหายมาก.. ข่าวที่เกี่ยวข้อง.. ไฟไหม้ซอยประดิพัทธิ์15 เผาวอดบ้านบาดเจ็บ3ราย",
  "url": "https://www.dailynews.co.th/regional/578615",
  "date": "2017-06-08T16:07:05.380Z"
}