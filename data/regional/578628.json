{
  "id": 578628,
  "title": "สุดเศร้าเผาแล้ว\"น้องเฟี๊ยส\" มิสแกรนด์อุทัยธานี 2017 | เดลินิวส์",
  "description": "บรรยากาศงานฌาปนกิจศพ \u0027น้องเฟี๊ยส\u0027 มิสแกรนด์อุทัยธานี 2017 ที่ประสบอุบัติเหตุเสียชีวิต เป็นไปด้วยความเศร้าโศก พี่เลี้ยงกองประกวดนำชุดที่สวมใส่ตอนรับรางวัลใส่โลงเผาไปพร้อมร่าง",
  "keywords": "บรรยากาศงานเผาศพ,เผาศพ\u0027น้องเฟี๊ยส\u0027,มิสแกรนด์อุทัยธานี 2017,เผาศพน้องเฟี๊ยส,น.ส.รัตนา รามจาตุ,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 8 มิ.ย. ที่วัดประชานิคม หมู่ 6 ต.คุริง อ.ท่าแซะ จ.ชุมพร ซึ่งเป็นที่ตั้งบำเพ็ญกุศลศพ น.ส.รัตนา รามจาตุ หรือ เฟี๊ยส หรือน้องกระต่าย อายุ 19 ปี มิสแกรนด์อุทัยธานี 2017 ที่เสียชีวิตจากอุบัติเหตุทางรถยนต์ตกร่องกลางถนนบริเวณถนนเพชรเกษมขาขึ้นช่วงหลักกม.ที่ 344–245 บ้านต้นกระโดน ต.ทับสะแก อ.ทับสะแก จ.ประจวบคีรีขันธ์ เมื่อเช้าวันที่ 1 มิ.ย.ที่ผ่านมา โดยทางพ่อแม่และญาติๆ ได้จัดสวดพระอภิธรรมศพเป็นเวลา 7 วัน ซึ่งวันนี้เป็นวันฌาปนกิจศพ \"น้องเฟี๊ยส\" แทบไม่น่าเชื่อว่าท้องฟ้าเปิดสว่างผิดกับทุกๆวันที่ผ่านมา มีฝนตกลงมาอย่างต่อเนื่อง บรรดาญาติพี่น้อง กลุ่มเพื่อน ครูอาจารย์ มิสแกรนด์จังหวัดอื่นๆ และคนที่รู้จักคุ้นเคยมาร่วมไว้อาลัยเป็นครั้งสุดท้ายจำนวนมาก ขณะที่กลุ่มพี่เลี้ยงในกองประกวดได้นำชุดราตรีที่น้องเฟี๊ยสสวมใส่ในวันที่ได้รับตำแหน่งมาใส่ไว้ในโลงเพื่อเผาไปกับร่างด้วยพร้อมกัน บรรยากาศเป็นไปด้วยความเศร้าโศก   ข่าวที่เกี่ยวข้อง -ช็อก\u0027น้องเฟี๊ยส\u0027มิสแกรนด์\u00274วัน\u0027 เก๋งตกถนนอัดต้นไม้ดับ                 -งานศพ\"น้องเฟี๊ยส\"สุดเศร้า พ่อขอบคุณทุกกำลังใจที่ส่งให้                ",
  "url": "https://www.dailynews.co.th/regional/578628",
  "date": "2017-06-08T20:00:30.603Z"
}