{
  "id": 578655,
  "title": "บัสหักหลบปิกอัพตัดหน้า พลิกคว่ำตกถนนเจ็บระนาว!  | เดลินิวส์",
  "description": "รถบัสเสียหลักพลิกคว่ำตกลงไปข้างทางริมถนนสายเอเซีย อ.ไชโย จ.อ่างทอง พนักงานโรงงานมินิแบ บางปะอิน ที่โดยสารกำลังจะกลับบ้านบาดเจ็บร่วม 20 คน โชเฟอร์ให้การถูกกระบะตัดหน้ากระชั้นชิดเป็นเหตุ ",
  "keywords": "รถบัสเสียหลักพลิกคว่ำ,รถบัสรับส่งพนักงานคว่ำ,สาวโรงงงาน,รถบัสตกถนน,ถนนสายเอเซีย,พนักงานโรงงานมินิแบ,โรงงานมินิแบ\r\n บางปะอิน,เดลินิวส์ ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 9 มิ.ย. ผู้สื่อข่าวรายงานว่า เวลา 20.00 น.วานนี้ ร.ต.อ.ชัยมงคล เหมือนสนธิ์ รองสว.สอบสวน สภ.ไชโย จ.อ่างทอง ได้รับแจ้งเหตุรถบัสบรรทุกคนงานพลิกคว่ำตกข้างทางมีผู้ได้รับบาดเจ็บจำนวนมาก ที่บริเวณถนนสายเอเชีย ระหว่างหลักกิโลเมตรที่ 90 + 900 ถึง 60 หมู่ที่ 6 ต.จระเข้ร้อง อ.ไชโย จึงรุดไปตรวจสอบ ในที่เกิดเหตุพบรถบัสรับส่งพนักงาน หมายเลขทะเบียน 30-1045 ลพบุรี ที่บรรทุกคนงานโรงงานมินิแบ บางปะอิน พลิกคว่ำตกอยู่ข้างทาง มีผู้ได้รับบาดเจ็บร้องครวญครางและอยู่ในอาการตกใจ 17 คน เจ้าหน้าที่กู้ภัยช่วยเหลือนำส่งโรงพยาบาลไชโย และมีผู้ได้รับบาดเจ็บสาหัส 1 ราย นำส่งต่อที่โรงพยาบาลอ่างทอง  จากการสอบสวนนายยุทธนา แย้มสวน อายุ 60 ปี คนขับ ให้การว่า ได้รับพนักงาน 36 คน ที่เลิกงานกำลังเดินทางกลับบ้านที่จ.สิงห์บุรี เมื่อเดินทางมาถึงที่เกิดเหตุได้มีรถกระบะตัดหน้ากระชั้นชิดก่อนหักหลบและเสียหลักตกลงข้างทางทำให้มีผู้ได้รับบาดเจ็บดังกล่าว ซึ่งเจ้าหน้าที่ตำรวจจะได้สอบสวนหาสาเหตุที่แท้จริงเพื่อดำเนินคดีต่อไป",
  "url": "https://www.dailynews.co.th/regional/578655",
  "date": "2017-06-09T04:07:28.668Z"
}