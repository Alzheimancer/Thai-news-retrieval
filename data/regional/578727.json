{
  "id": 578727,
  "title": "แห่ชมบุญตาใบเสมาพันปี คอหวยโปะแป้งส่องเลขเด็ด | เดลินิวส์",
  "description": "ชาวศรีสะเกษฮือฮาขุดพบ \u0027ใบเสมาแกะสลักโบราณ\u0027 อายุกว่า 1,000 ปี เข้าสูตรเดิมชาวบ้านแห่นำแป้งไปถู ส่องเลขเด็ดไม่ขาดสาย",
  "keywords": "แห่ชมบุญตาใบเสมาพันปี,คอหวยโปะแป้งส่องเลขเด็ด,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 9 มิ.ย. ผู้สื่อข่าวรายงานว่ามีชาวบ้านขุดพบวัตถุโบราณอายุกว่า 1,000 ปี ในบ้านเลขที่ 20 หมู่ 14 บ้านสระกำแพงใหญ่ ต.สระกำแพงใหญ่ อ.อุทุมพรพิสัย จ.ศรีสะเกษ ไปตรวจสอบพบเป็นบ้านของนายชำนิ หัสวงกรด อายุ 54 ปี กำลังจ้องมองดูพร้อมกับเอามือลูบคลำใบเสมาแกะสลักหินทรายอย่างทะนุถนอม โดยใบเสมาดังกล่าวเป็นแบบโบราณกว้าง 70 ซม. สูง 115 ซม. หนา 21 ซม. ขุดจากดินลึก 1.5 เมตร ขณะกำลังก่อสร้างบ้าน  สำหรับบ้านหลังดังกล่าวอยู่ห่างจากปราสาทสระกำแพงใหญ่เพียง 300 เมตร ทำให้ชาวบ้านที่ทราบข่าวจำนวนมากต่างแห่พากันมาดูเป็นบุญตา และไม่พลาดนำแป้งมาถูลูบคลำเพื่อขอเลขเด็ด ขณะที่นางชุติมา จันทร์เทศ ผอ.พิพิธภัณฑ์พิมาย พร้อมด้วย นายประหยัด ถิลา วัฒนธรรมจังหวัดศรีสะเกษ และน.ส.วารุณี  มหาผล วัฒนธรรมอำเภออุทุมพรพิสัย ได้ลงพื้นที่ตรวจสอบเบื้องต้นเตรียมนำไปเก็บรักษาและขึ้นทะเบียนเป็นโบราณวัตถุต่อไป.",
  "url": "https://www.dailynews.co.th/regional/578727",
  "date": "2017-06-09T12:00:31.547Z"
}