{
  "id": 578739,
  "title": "\"เสี่ยปาน\"อโหสิบวชลืมเรื่องวุ่น ยกสมบัติให้ลูกตอนโต | เดลินิวส์",
  "description": "\u0027เสี่ยปาน\u0027 ห่มชุดขาวเป็นนาค เตรียมเข้าพิธีอุปสมบท ลั่นหมดหน้าที่ความเป็นพ่อ อโหสิยกสมบัติทุกอย่างให้ลูก ชี้บวชแล้วสบายใจลืมเรื่องวุ่น ถ้าบุญมากพอจะบวชตลอดชีวิต",
  "keywords": "\u0027เสี่ยปาน\u0027อโหสิบวชลืมเรื่องวุ่น,ยกสมบัติให้ลูกตอนโต,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 9 มิ.ย. ที่วัดสร้างแข้อ.หนองหาน จ.อุดรธานี \"เสี่ยปาน\" นายยงยุทธ แก้วสวนจิก อดีต รปภ.ถูกล็อตเตอรี่รวย 30 ล้านบาท แต่ต้องแยกทางกับภรรยาและไม่ได้พบเจอหน้าลูกน้อยจนเกิดความเครียด ได้ตัดสินลาบวช โดยเพิ่งโกนผมนาค ใส่ชุดขาว เตรียมตัวอุปสมบทในวันที่ 10 มิ.ย.นี้ โดยนาคปานเปิดเผยความรู้สึกสั้นๆ กับผู้สื่อข่าวสั้นๆว่า ตอนนี้สบายใจและสงบมากขึ้น หายห่วงเหมือนยกภูเขาออกจากอก ส่วนเรื่องวุ่นวายก็ต้องปล่อยวาง หันหน้าเข้าหาธรรมะ ซึ่งวันนี้จะเป็นวันสุดท้ายของการใช้ชีวิตฆราวาส พรุ่งนี้ถือว่าตัวเองได้เกิดใหม่ใช้ชีวิตในผ้าเหลืองเดินสายธรรมะ ส่วนเรื่องแม่ยายไม่ขออนุโมทนาบุญให้ ก็ไม่เป็นไร แต่ส่วนตัวอโหสิกรรมให้หมดแล้ว เป็นการบวชเพื่อลืมเรื่องวุ่นวายทุกอย่าง ไม่รู้ว่าจะบวชไปนานแค่ไหน หากมีบุญมากพอก็คงจะบวชตลอดชีวิต นาคปาน กล่าวอีกว่าตอนนี้ถือว่าหน้าที่ความเป็นพ่อสิ้นสุดแล้ว ขอยกทรัพย์สมบัติทุกอย่างให้ลูกตอนโตขึ้นบรรลุนิติภาวะ ขอยกเรื่องนี้ให้พี่ชายและพี่สาวจัดการ โดยวันที่ 10 มิ.ย.นี้ จะเข้าสู่พิธีอุปสมบทในเวลา 04.30 น. จากนั้นเดินทางไปจำวัดที่วัดสร้างแข้ ก่อนอยู่ในกุฏิเล็กๆสักระยะก่อนออกธุดงค์ไปยังวัดสายวัดป่าในจังหวัดในแถบภาคอีสานต่อไป.  ",
  "url": "https://www.dailynews.co.th/regional/578739",
  "date": "2017-06-09T12:00:34.103Z"
}