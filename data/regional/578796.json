{
  "id": 578796,
  "title": "เปิดคลิปสยอง10ล้อขยี้จยย. กลางแยกไฟแดงสุราษฎร์ | เดลินิวส์",
  "description": "เฟซบุ๊กสุราษฎร์ธานี แชร์คลิป \u0027อุบัติเหตุสุดสยอง\u0027 วงจรปิดจับภาพ 10 ล้อ พุ่งชนจยย.จอดติดไฟแดง ปลิวดับคาที่ 1 ศพ เจ็บอีกเพียบ คนขับอ้างเบรกแตกห้ามรถไม่อยู่. ",
  "keywords": "เปิดคลิปสยอง,10ล้อ,ขยี้จยย.,กลางแยกไฟแดง,สุราษฎร์,เดลินิวส์,เดลินิวส์ออนไลน์,ข่าวทั่วไทย,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "จากกรณีอุบัติเหตุสุดสยองรถบรรทุก 10 ล้อ อีซูซุ สีขาว ทะเบียน 81-9127 สุราษฎร์ธานี ซึ่งมีนายอภินันทร์ ทองหยอด อายุ 28 ปี ชาวจ.สุราษฎร์ธานี เป็นคนขับขี่ เกิดเบรกแตกขณะผ่านแยกไฟแดง หมู่ที่ 2 ต.ท่าทองใหม่ อ.กาญจนดิษฐ์ จ.สุราษฎร์ธานี แล้วได้พุ่งชน น.ส.ผกามาศ ปานซัง อายุ 25 ปี ที่กำลังขับขี่จยย. ฮอนด้าเวฟ 125 สีน้ำเงิน ทะเบียน 1กก 2845 สุราษฎร์ธานี จนถึงแก่ชีวิต นอกจากนี้ยังมีคนบาดเจ็บอีกหลายรายตามที่ได้เสนอข่าวไปแล้วนั้น ความคืบหน้าเมื่อวันที่ 9 มิ.ย. ผู้สื่อข่าวรายงานว่า ในเฟชบุ๊กชื่อ \"สถาพร เมฆลัย\" ได้แชร์คลิปวิดีโอลงในเพจกลุ่ม \"รายงานเหตุสุราษฎร์ธานี มูลนิธิกุศลศรัทธา\" ปรากฏเป็นคลิปภาพที่อัดจากหน้าจอคอมพิวเตอร์ ที่กำลังเปิดภาพวงจรปิดดู มีรายละเอียดเกี่ยวกับเหตุการณ์รถ10ล้อพุ่งชนจยย.ที่กำลังจอดรอสัญญาไฟจราจรอยู่ ทำให้ผู้ที่พบเห็นต่างวิพากษ์วิจารณ์กันไปต่าง ๆ นานา โดยเฉพาะเรื่องของความปลอดภัยในการใช้รถใช้ถนน รถขนาดใหญ่ควรเพิ่มความระมัดระวังให้มากขึ้น และควรตรวจสอบเบรกและห้ามล้อให้มีความปลอดภัย มิเช่นนั้นแล้วก็จะทำให้มีผู้บาดเจ็บและเสียชีวิตดังกล่าว.",
  "url": "https://www.dailynews.co.th/regional/578796",
  "date": "2017-06-09T16:00:29.664Z"
}