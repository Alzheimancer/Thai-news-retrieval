{
  "id": 578831,
  "title": "ด่านทหารเชียงรายเข้ม จับยาบ้า4.2ล้านเม็ด | เดลินิวส์",
  "description": "ทหาร ฉก.ทพ.31 ตั้งด่านตรวจเข้ม สกัดกั้นยาเสพติด บ้านหัวดง อ.เทิง จ.เชียงราย พบกระบะต้องสงสัย คนขับจอดทิ้งเผ่นหนีเข้าป่า ค้นในรถและกระบะ เจอยาบ้า 4.2 ล้านเม็ด",
  "keywords": "้ด่านทหารเชียงรายเข้ม จับยาบ้า4.2ล้านเม็ด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 9 มิ.ย. พ.อ.สันธวัฒน์ วังศ์วัฒนะ หน.บก.ควบคุมศูนย์ป้องกันและปราบปรามยาเสพติดชายแดนภาคเหนือ(ศอ.ปส.ชน.)ที่ 3 และ ร.ท.ธนภัทร ปายแสง ผบ.บก.ควบคุมพื้นที่พิเศษ อ.เทิง-อ.เวียงแก่น จ.เชียงราย สืบทราบว่าจะมีการลักลอบขนยาเสพติดผ่านมาในพื้นที่บนถนนภูชี้ฟ้า อ.เทิง จึงประสาน พ.อ.อดุลย์ ลอยฟ้า ผบ.ฉก.ทพ.31 นำกำลังร้อยทหารพรานที่ 3102 ฉก.ทพ.31 ตั้งจุดสกัดบริเวณบ้านหัวดง หมู่ 12 ต.หงาว อ.เทิง จ.เชียงราย ภายหลังพบรถยนต์กระบะโตโยต้าวีโก้ สีขาว ทะเบียน บพ 3562 เชียงราย ขับมุ่งหน้าตรงหาจุดตรวจ แต่กลับหยุดจอดไว้ข้างทาง ขณะที่คนขับเปิดประตูวิ่งหนีเข้าป่าหายไปกับความมืด เจ้าหน้าที่จึงไปตรวจสอบรถคันดังกล่าว พบกระสอบฟางที่กระบะหลัง มีผ้าใบคลุมทับและในแคปหลังคนขับรวมทั้งสิ้น 16 กระสอบ เมื่อเปิดออกดูพบว่าเป็นยาบ้า 4,2000,000 เม็ด จึงทำการตรวจยึดนำของกลางทั้งหมดไปไว้ยังบก.ควบคุมพื้นที่เทิง-เวียงแก่น เพื่อให้ทางเจ้าหน้าที่ฝ่ายงานเกี่ยวข้องตรวจสอบยาเสพติด และแถลงรายละเอียดให้ทราบต่อไป. ขอบคุณภาพจากเฟซบุ๊ก \"เวียงเทิงบ้านเฮา\"  ",
  "url": "https://www.dailynews.co.th/regional/578831",
  "date": "2017-06-09T22:00:25.097Z"
}