{
  "id": 578848,
  "title": "ทอ.จัดแข่งขันกอล์ฟการกุศล ชิงถ้วยรางวัลผบ.ทอ. | เดลินิวส์",
  "description": "นายกสมาคมแม่บ้านทหารอากาศจัดแข่งขันกอล์ฟการกุศล ชิงถ้วยรางวัล “พล.อ.อ.จอม รุ่งสว่าง” เพื่อหารายได้สนับสนุนกิจกรรมการกุศล มุ่งเน้นให้ความสำคัญแก่เยาวชนซึ่งเป็นบุตรของข้าราชการ ลูกจ้าง พนักงานราชการของ ทอ.",
  "keywords": "ทอ.จัดแข่งขันกอล์ฟการกุศล ชิงถ้วยรางวัลผบ.ทอ.,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 9 มิ.ย. ที่สนามกอล์ฟธุปะเตมีย์ จัดแข่งขันกอล์ฟการกุศลสมาคมแม่บ้านทหารอากาศ ประจำปี 2560 ชิงถ้วยรางวัล พล.อ.อ.จอม รุ่งสว่าง ผู้บัญชาการทหารอากาศ โดยมีนาวาอากาศเอกหญิง กรนันท์ รุ่งสว่าง นายกสมาคมแม่บ้านทหารอากาศ เป็นประธาน โดย นาวาอากาศเอก หญิง กรนันท์ กล่าวว่า การจัดการแข่งขันกอล์ฟการกุศลในครั้งนี้มีวัตถุประสงค์เพื่อจัดหารายได้ สนับสนุนกิจกรรมสาธารณกุศลและสาธารณประโยชน์ของสมาคม โดยมุ่งเน้นให้ความสำคัญด้านการศึกษาแก่เยาวชนซึ่งเป็นบุตรของข้าราชการ ลูกจ้าง พนักงานราชการของกองทัพอากาศ อย่างยิ่ง ตลอดเวลาที่ผ่านมา การศึกษาเป็นกระบวนการสำคัญในการพัฒนาทรัพยากรบุคคลเป็นผู้มีความรู้ ความสามารถ เพื่อเป็นกำลังในการสร้างความเจริญรุ่งเรือง ให้แก่ชาติ บ้านเมืองต่อไป.  ",
  "url": "https://www.dailynews.co.th/regional/578848",
  "date": "2017-06-10T04:08:12.657Z"
}