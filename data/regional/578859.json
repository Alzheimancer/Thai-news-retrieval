{
  "id": 578859,
  "title": "ขนาดนั้น!ถึงขั้นพึ่งไสยศาสตร์ ขอ\u0027หลินฮุ่ย\u0027คลอดลูกฉลุย | เดลินิวส์",
  "description": "ผอ.สวนสัตว์เชียงใหม่ ขอพึ่งพาไสยศาสตร์ นำพระนารายณ์ทรงครุฑ มาตั้งหลังคอกกักของ \u0027หลินฮุ่ย\u0027 เพื่อช่วยปัดเป่าสิ่งไม่ดีออกไป หวังขอให้เจ้าแพนด้าคลอดลูกน้อยออกมาปลอดภัย",
  "keywords": "หลินฮุ่ย, พึ่งไสยศาสตร์, ขอให้คลอดลูก, ในปีนี้, เชียงใหม่,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 10 มิ.ย. นายนิพนธ์ วิชัยรัตน์ ผอ.สวนสัตว์เชียงใหม่ กล่าวว่า ขณะนี้ก็ 129 วันแล้วหลังจากการผสมเทียมหมีแพนด้าหลินฮุ่ย ทางทีมวิจัยและพี่เลี้ยงก็ได้ติดตามพฤติกรรมของแพนด้าหลินฮุ่ยอย่างใกล้ชิดตลอด 24 ชั่วโมง มีการบันทึกข้อมูลทุกอย่างไว้ทั้งหมด ไม่ว่าจะกิน จะนอน จะขับถ่าย การเดิน เพื่อติดตามการตั้งท้องในครั้งนี้ ตั้งความหวังไว้กับตัวหลินฮุ่ยที่จะคลอดแพนด้าน้อยออกมา นายนิพนธ์ กล่าวต่ออีกว่า จากการสอบถามข้อมูลไปยังผู้เชี่ยวชาญจากจีน โดยเฉพาะช่วงนี้ที่หลินฮุ่ยแสดงพฤติกรรมนอนยาวต่อเนื่องเกือบจะ 20 ชั่วโมงต่อวัน และไม่ยอมกินอาหารนั้น ถือว่าเป็นสัญญาณที่ดี ซึ่งคาดว่าภายใน 1 - 2 วันนี้ หรือภายในสัปดาห์หน้านี้อาจจะมีข่าวดีก็เป็นได้  \"ผมยังได้ขอพึ่งไสยศาสตร์ กราบไหว้ขอพรสิ่งศักดิ์สิทธิ์ ทั้งจากวัดกู่ดินขาว สิ่งศักดิ์สิทธิ์คู่สวนสัตว์เชียงใหม่ และได้รับมอบพระนารายณ์ทรงครุฑ จากพระครูบาน้อย เตชะปัญโญ เกจิชื่อดังภาคเหนือ เจ้าอาวาสวัดศรีดอนมูล มาตั้งไว้ที่หลังคอกกักของแพนด้าหลินฮุ่ย ปัดเป่าสิ่งที่อาจจะมารบกวนหรือเกิดเรื่องไม่ดีออกไป เพราะด้านวิทยาศาสตร์ทำเต็มที่แล้ว\" ข่าวที่เกี่ยวข้อง... สวนสัตว์เชียงใหม่ลุ้น อีก1สัปดาห์\u0027หลินฮุ่ย\u0027ส่อคลอด",
  "url": "https://www.dailynews.co.th/regional/578859",
  "date": "2017-06-10T08:00:43.649Z"
}