{
  "id": 578971,
  "title": "อาลัย\u0027เจ้าเข่ง\u0027จระเข้แสนรู้ ติดเชื้อในกระแสเลือด-สิ้นใจ | เดลินิวส์",
  "description": "เจ้าของอาลัยอาวรณ์ \u0027เจ้าเข่ง\u0027 จระเข้แสนรู้ สัตว์เลี้ยงนักแสดงที่ไปโชว์มาทั่วประเทศในฐานะชาละวัน ได้เสียชีวิตแล้ว หลังติดเชื้อในกระแสเลือด",
  "keywords": "เจ้าเข่ง, จระเข้แสนรู้, สิ้นใจ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "regional",
  "content": "เมื่อวันที่ 10 มิ.ย.ผู้สื่อข่าวรายงานว่า ที่บริเวณศาลาบำเพ็ญกุศลศพ วัดห้วยยาว ต.ท่าขมิ้น อ.โพทะเล จ.พิจิตร ได้มีการนำศพ \"เจ้าเข่ง\" จระเข้แสนรู้ ไว้ในโลงเย็นและตั้งบำเพ็ญกุศล โดยจะมีพิธีสวดอภิธรรมศพเป็นเวลา 1 คืน ด้าน นายประยูร  ทองขจร อายุ 55 ปี ผู้เลี้ยงและดูแล \"เจ้าเข่ง\" ได้เปิดเผยว่า เจ้าเข่งเป็นจระเข้แสนรู้  ที่ออกแสดงโชว์ตามงานสถานที่ต่างๆ  และรายการทีวีที่ออกอากาศถึงความสามารถของจระเข้ โด่งดังไปทั้งประเทศ ต่อมา เจ้าเข่งมีอาการป่วยระหว่างกลับจากไปหาหมอปศุสัตว์ในตัวจังหวัดพิจิตร และได้ตายลง ด้วยอาการติดเชื้อในกระแสเลือด ตนพยายามจะรวบรวมเงินจากผู้ใจบุญ ทำการสต๊าฟร่างเจ้าเข่ง เพื่อเป็นตำนานของจระเข้แสนรู้ต่อไป.",
  "url": "https://www.dailynews.co.th/regional/578971",
  "date": "2017-06-10T23:02:58.792Z"
}