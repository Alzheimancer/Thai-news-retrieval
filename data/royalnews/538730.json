{
  "id": 538730,
  "title": "\u0027พระองค์หญิงสิริวัณณวรีฯ\u0027 ทรงประทานเข็มกลัด-ผ้าถุง | เดลินิวส์",
  "description": "พระองค์หญิงสิริวัณณวรีฯ ทรงประทานผ้าถุง ถุงใส่รองเท้า และเข็มกลัดโบว์สีดำแก่ประชาชนที่มากราบสักการะพระบรมศพ \u0027ในหลวง รัชกาลที่ 9\u0027",
  "keywords": "ปลื้มปีติ,พระเจ้าหลานเธอ พระองค์เจ้าสิริวัณณวรีนารีรัตน์,ประทานเข็มขัด,ผ้าถุง,ท้องสนามหลวง,พระบรมศพ,เดลินิวส์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อเวลา 09.38 น. วันที่ 25 พ.ย. พระเจ้าหลานเธอ พระองค์เจ้าสิริวัณณวรีนารีรัตน์ เสด็จประตูวิเศษไชยศรี พระบรมมหาราชวัง เพื่อประทานผ้าถุง ถุงใส่รองเท้า และเข็มกลัดโบว์สีดำแก่ประชาชนที่มารอกราบสักการะพระบรมศพ ในการนี้ ยังเสด็จไปจุดเปลี่ยนผ้าถุงกรุงเทพมหานคร บริเวณท้องสนามหลวง เพื่อทอดพระเนตร และพระปฏิสันถารกับประชาชน โดยทรงมีรับสั่งว่า \"สวยงามมาก\" และทรงถามถึงความสบายในการสวมใส่ สร้างความปลื้มปีติแก่ประชาชนในน้ำพระทัยอย่างหาที่สุดไม่ได้ จากนั้นเสด็จไปยังประตูเทวาภิรมย์ ถนนมหาราช จุดคืนผ้าถุงกรุงเทพมหานคร และเสด็จกลับประตูวิเศษไชยศรี ประทานเข็มกลัดโบว์สีดำแก่ประชาชน รวมทั้งนักท่องเที่ยวต่างชาติอีกครั้ง ส่วนบรรยากาศช่วงเช้า มีประชาชนมารอเข้ากราบสักการะพระบรมศพ พระบาทสมเด็จพระปรมินทรมหาภูมิพลอดุลยเดช ตั้งแต่เช้ามืด ทั้งคนหนุ่มสาว ผู้สูงอายุและคนพิการต่างรวมใจกันมาถวายอาลัยแด่ \"ในหลวง รัชกาลที่ 9\".",
  "url": "https://www.dailynews.co.th/royalnews/538730",
  "date": "2017-06-03T22:00:34.421Z"
}