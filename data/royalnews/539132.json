{
  "id": 539132,
  "title": "พระบรมฯทรงห่วงใยปชช. พระราชทานอาหาร-น้ำดื่ม | เดลินิวส์",
  "description": "สมเด็จพระบรมโอรสาธิราชฯ สยามมกุฎราชกุมาร ทรงห่วงใยพสกนิกร โปรดเกล้าฯ ให้หน่วยทหารมหาดเล็กราชวัลลภรักษาพระองค์ฯนำอาหาร น้ำดื่ม พระราชทานมาแจกจ่ายให้ประชาชนที่มาถวายความอาลัยที่ท้องสนามหลวงอย่างเนืองแน่น\r\n\r\n",
  "keywords": "พระบาทสมเด็จพระปรมินทรมหาภูมิพลอดุลยเดช,สมเด็จพระบรมโอรสาธิราชฯ สยามมกุฎราชกุมาร, ทหารมหาดเล็กฯ,อาหาร,น้ำดื่ม,ประชาชน,ถวายความอาลัย,สนามหลวง,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 27 พ.ย. ผู้สื่อข่าวรายงานจากบริเวณท้องสนามหลวง สมเด็จพระบรมโอรสาธิราชฯ สยามมกุฎราชกุมาร ทรงห่วงใยพสกนิกรที่เดินทางมารอเข้าถวายบังคมพระบรมศพ พระบาทสมเด็จพระปรมินทรมหาภูมิพลอดุลยเดช จึงทรงพระกรุณาโปรดเกล้าฯ ให้หน่วยทหารมหาดเล็กราชวัลลภรักษาพระองค์ฯ นำอาหารและน้ำดื่มพระราชทานมาแจกจ่ายให้ประชาชน  โดยมีขนม อาหาร อาทิ ข้าวไข่เจียว ข้าวไก่อบ เป็นต้น รวมไปถึงน้ำเปล่า น้ำหวาน คอยบริการประชาชนตลอดทั้งวัน นอกจากนี้ยังมีนักเรียนจาก 4 เหล่าทัพและอาสาสมัครมาร่วมช่วยเจ้าหน้าที่แจกจ่ายอาหารแก่ประชาชนที่ยังคงรอเข้าแถวอีกด้วย.",
  "url": "https://www.dailynews.co.th/royalnews/539132",
  "date": "2017-06-03T22:00:53.218Z"
}