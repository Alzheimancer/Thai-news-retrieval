{
  "id": 541930,
  "title": "สมเด็จพระเจ้าอยู่หัว เสด็จวางพานพุ่มสักการะพระบรมราชานุสาวรีย์รัชกาลที่ 7 เนื่องในวันรัฐธรรมนูญ | เดลินิวส์",
  "description": "สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงเสด็จวางพานพุ่มสักการะพระบรมราชานุสาวรีย์รัชกาลที่ 7 เนื่องในวันรัฐธรรมนูญ ณ อาคารรัฐสภา ",
  "keywords": "สมเด็จพระเจ้าอยู่หัว,เสด็จวางพานพุ่ม,ถวายสักการะ,พระบรมราชานุสาวรีย์,รัชกาลที่ 7,วันรัฐธรรมนูญ,พระบรมราชานุสาวรีย์พระบาทสมเด็จพระปกเกล้าเจ้าอยู่หัว,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อเวลา 18.00 น. วันที่ 10 ธ.ค. สมเด็จพระเจ้าอยู่หัวมหาวชิราลงกรณ บดินทรเทพยวรางกูร เสด็จพระราชดำเนินไปยังพระบรมราชานุสาวรีย์พระบาทสมเด็จพระปกเกล้าเจ้าอยู่หัว ณ บริเวณอาคารรัฐสภา ทรงวางพานพุ่มดอกไม้ จุดธูปเทียน ถวายเครื่องสักการะ ถวายบังคมพระบาทสมเด็จพระปกเกล้าเจ้าอยู่หัว รัชกาลที่ 7 เนื่องในวันรัฐธรรมนูญ ในการนี้ พล.อ.ประยุทธ์ จันทร์โอชา นายกรัฐมนตรี พร้อมด้วยนายสุรชัย เลี้ยงบุญเลิศชัย รองประธานสภานิติบัญญัติแห่งชาติ (สนช.) คนที่หนึ่ง และนายพีระศักดิ์ พอจิต รองประธานสนช.คนที่สอง สมาชิกสนช. สมาชิกสภาขับเคลื่อนการปฏิรูปประเทศ (สปท.) คณะกรรมการร่างรัฐธรรมนูญ (กรธ.) และข้าราชการรัฐสภารอรับเสด็จ จากนั้นสมเด็จพระเจ้าอยู่หัวมหาวชิราลงกรณ บดินทรเทพยวรางกูร เสด็จฯ โดยรถยนต์พระที่นั่งไปยังพระที่นั่งอนันตสมาคม ทรงจุดธูปเทียนเครื่องนมัสการ พระสงฆ์ 15 รูป เจริญพระพุทธมนต์ จบแล้ว ทรงประเคนผ้าไตรและจตุปัจจัยไทยธรรม พระสงฆ์ถวายอนุโมทนา ถวายอดิเรก ถวายพระพรลา เสด็จพระราชดำเนินกลับ",
  "url": "https://www.dailynews.co.th/royalnews/541930",
  "date": "2017-06-03T22:17:26.400Z"
}