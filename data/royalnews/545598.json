{
  "id": 545598,
  "title": "พสกนิกรปลื้ม\"ทูลกระหม่อมฯ\" ทรงประทานอาหาร-ของว่าง | เดลินิวส์",
  "description": "ทูลกระหม่อมหญิงอุบลรัตนราชกัญญา สิริวัฒนาพรรณวดี ทรงประทานอาหารและของว่างให้แก่พสกนิกร ที่เดินทางมาถวายสักการะ และแสดงความอาลัย พระบาทสมเด็จพระปรมินทรมหาภูมิพลอดุลยเดช",
  "keywords": "พสกนิกรปลื้ม,ทูลกระหม่อมฯ,ทรงประทานอาหาร,ของว่าง,ทูลกระหม่อมหญิงอุบลรัตนราชกัญญา สิริวัฒนาพรรณวดี,ทรงประทานอาหารและของว่าง,เดลินิวส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อเวลา 19.22 น. วันที่ 28 ธ.ค. ทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จออกจากพระบรมมหาราชวังทางประตูเทวาพิทักษ์ มายังเต็นท์มูลนิธิโครงการทูบีนัมเบอร์วันฯ ทรงประทานพระบรมฉายาลักษณ์ พระบาทสมเด็จพระปรมินทรมหาภูมิพลอดุลยเดช 500 ใบ พร้อมข้าวเหนียวหมูฝอย ขนมไทย และน้ำดื่ม 1,000 ชุด และของว่าง ประกอบด้วย ชิฟฟ่อน พายไส้ไก่ และน้ำผลไม้ 1,000 กล่อง และร่มสีดำ 309 คัน โดยมีประชาชนมาเฝ้ารับเสด็จอย่างเนืองแน่น ต่างเปล่งเสียงทรงพระเจริญดังกึกก้อง ในการนี้ทรงมีพระปฏิสันถารกับประชาชนอย่างใกล้ชิด โดยตรัสว่า “เราเป็นสังคมยุคใหม่ ต้องแบ่งปันกัน” สร้างความปลื้มปีติแก่ประชาชนอย่างยิ่ง..",
  "url": "https://www.dailynews.co.th/royalnews/545598",
  "date": "2017-06-03T22:17:40.671Z"
}