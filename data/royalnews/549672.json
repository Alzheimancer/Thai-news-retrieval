{
  "id": 549672,
  "title": "\u0027ทูลกระหม่อม\u0027ประทาน\u0027อาหาร-ของว่าง\u0027แก่พสกนิกร | เดลินิวส์",
  "description": "ทูลกระหม่อมหญิงอุบลรัตนราชกัญญา สิริวัฒนาพรรณวดี ประทานอาหารแก่ประชาชน ที่เดินทางมากราบสักการะพระบรมศพพระบาทสมเด็จพระปรมินทรมหาภูมิพลอดุลยเดช",
  "keywords": "ทูลกระหม่อม, แจกอาหาร-ของว่าง, แก่พสกนิกร,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อเวลา 19.30 น. วันที่ 17 ม.ค. ที่เต็นท์มูลนิธิโครงการทู บี นัมเบอร์วันทูล  ถนนสนามไชยแขวงพระบรมมหาราชวัง เขตพระนคร กรุงเทพฯ ทูลกระหม่อมหญิงอุบลรัตนราชกัญญาสิริวัฒนาพรรณวดี เสด็จออกจากประตูเทวาพิทักษ์ มาที่เต็นท์ดังกล่าวซึ่งอยู่ฝั่งตรงข้าม เพื่อประทานอาหารและของว่างให้แก่ประชาชนที่เดินทางมากราบสักการะพระบรมศพพระบาทสมเด็จพระปรมินทรมหาภูมิพลอดุลยเดช ณพระที่นั่งดุสิตมหาปราสาท ในพระมหาราชวัง โดยสิ่งของที่ประทานวันนี้ ประกอบไปด้วยผัดหมี่ซั่ว ขนมเปี๊ยะ และคุกกี้ รวม 400 ชุด พร้อมพระบรมฉายาลักษณ์ พระบาทสมเด็จพระปรมินทรมหาภูมิพลอดุลยเดชจำนวน 500 ชุด  ทั้งนี้ระหว่างประทานอาหารทูลกระหม่อมหญิงอุบลรัตนราชกัญญา สิริวัฒนาพรรณวดี ได้ตรัส พร้อมยกพระหัตถ์ทำสัญลักษณ์ไอ เลิฟ ยู แก่ประชาชนที่มารอรับเสด็จ ท่ามกลางเสียง \"ทรงพระเจริญ\"ดังกึกก้องเป็นระยะภายหลังประทานของเสร็จสิ้นทูลกระหม่อมหญิงอุบลรัตนราชกัญญา สิริวัฒนาพรรณวดี ได้เดินทางเสด็จกลับก่อนโบกมือทักทายประชาชนที่มารอเข้าเฝ้าอย่างเป็นกันเอง. ",
  "url": "https://www.dailynews.co.th/royalnews/549672",
  "date": "2017-06-03T22:23:06.277Z"
}