{
  "id": 550531,
  "title": "\u0027ร.10\u0027ทรงมีพระราชสาส์น แสดงความยินดีกับทรัมป์ | เดลินิวส์",
  "description": "\u0027สมเด็จพระเจ้าอยู่หัว\u0027 ทรงมีพระราชสาส์นแสดงความยินดีกับ ปธน.สหรัฐฯ คนใหม่ ในโอกาสสาบานตนเข้ารับตำแหน่ง",
  "keywords": "สมเด็จพระเจ้าอยู่หัว,ในหลวงร.10,ทรงมีพระราชสาส์น,แสดงความยินดีกับทรัมป์,แสดงความยินดีกับ ปธน.สหรัฐฯ คนใหม่,สาบานตนเข้ารับตำแหน่ง,,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "สมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม ให้ส่งข้อความพระราชสาส์นแสดงความยินดี ไปยังนายโดนัลด์ เจ. ทรัมป์ (Mr. Donald J. Trump) ในโอกาสสาบานตนเข้ารับตำแหน่งประธานาธิบดีแห่งสหรัฐอเมริกา คนที่ ๔๕ เมื่อวันที่ ๒๐ มกราคม ๒๕๖๐ โดยมีข้อความพระราชสาส์นความว่า ฯพณฯ โดนัลด์ เจ. ทรัมป์ ประธานาธิบดีแห่งสหรัฐอเมริกา กรุงวอชิงตัน ดี.ซี. ในโอกาสที่ท่านดำรงตำแหน่งประธานาธิบดีแห่งสหรัฐอเมริกา ข้าพเจ้า ในนามของราชอาณาจักรไทย ขอส่งคำอำนวยพรและความปรารถนาดีอย่างจริงใจ มายังท่านประธานาธิบดี เพื่อท่านประสบความสำเร็จและความสุขสวัสดิ์ ทั้งเพื่อประเทศและประชาชนชาวอเมริกัน มีความเจริญก้าวหน้าและความเจริญรุ่งเรืองไพบูลย์ยิ่งขึ้นไป ข้าพเจ้าเชื่อมั่นว่า ด้วยการเป็นผู้นำประเทศของท่าน สัมพันธไมตรีและความร่วมมืออันใกล้ชิด ที่มีมาอย่างยาวนานของเราทั้งสองจะกระชับแน่นแฟ้น และเจริญงอกงามยิ่งขึ้นไปอีกในภายภาคหน้า  (พระปรมาภิไธย) มหาวชิราลงกรณ บดินทรเทพยวรางกูร",
  "url": "https://www.dailynews.co.th/royalnews/550531",
  "date": "2017-06-03T22:23:10.956Z"
}