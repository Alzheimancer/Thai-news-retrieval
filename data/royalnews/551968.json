{
  "id": 551968,
  "title": "โปรดเกล้าฯ\"พล.อ.อ.สถิตย์พงษ์ สุขวิมล\" ดูแลทรัพย์สินส่วนพระองค์ | เดลินิวส์",
  "description": "เว็บไซต์ราชกิจจานุเบกษา เผยแพร่ประกาศ สมเด็จพระเจ้าอยู่หัวโปรดเกล้าฯแต่งตั้ง “พล.อ.อ.สถิตย์พงษ์ สุขวิมล”เป็นผู้ดูแลรักษา-จัดการผลประโยชน์ทรัพย์สิน ส่วนพระองค์",
  "keywords": "โปรดเกล้าฯ,พล.อ.อ.สถิตย์พงษ์ สุขวิมล,ดูแล,ทรัพย์สินส่วนพระองค์,เดลินิวส์,เดลินิวส์ออนไลน์,ข่าวการเมือง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 28 ม.ค.ผู้สื่อข่าวรายงานว่า เว็บไซต์ราชกิจจานุเบกษาเผยแพร่ ประกาศแต่งตั้งผู้ดูแลรักษาและจัดการผลประโยชน์ทรัพย์สินส่วนพระองค์ สมเด็จพระเจ้าอยู่หัวมหาวชิราลงกรณ บดินทรเทพยวรางกูร มีพระราชโองการโปรดเกล้า ฯ ให้ประกาศว่า ทรงพระราชดําริเห็นเป็นการสมควรแต่งตั้งผู้ดูแลรักษาและจัดการผลประโยชน์ทรัพย์สิน ส่วนพระองค์ อาศัยอํานาจตามความในมาตรา 5 แห่งพระราชบัญญัติ (พ.ร.บ.) จัดระเบียบทรัพย์สิน ฝ่ายพระมหากษัตริย์ พ.ศ.2479 ซึ่งได้แก้ไขเพิ่มเติมโดย พ.ร.บ.จัดระเบียบทรัพย์สินฝ่ายพระมหากษัตริย์(ฉบับที่ 3) พ.ศ. 2491 จึงทรงพระกรุณาโปรดเกล้า ฯ แต่งตั้ง พล.อ.อ.สถิตย์พงษ์ สุขวิมล เป็นผู้ดูแลรักษาและจัดการผลประโยชน์ทรัพย์สินส่วนพระองค์ ทั้งนี้ตั้งแต่บัดนี้เป็นต้นไป ประกาศ ณ วันที่ 27 ม.ค.พ.ศ.2560 เป็นปีที่ 2 ในรัชกาลปัจจุบัน ผู้รับสนองพระราชโองการ พล.อ.ประยุทธ์ จันทร์โอชา นายกรัฐมนตรี. สามารถติดตามรายละเอียดได้ ที่นี่  ",
  "url": "https://www.dailynews.co.th/royalnews/551968",
  "date": "2017-06-03T22:23:08.635Z"
}