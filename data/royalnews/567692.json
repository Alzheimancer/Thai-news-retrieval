{
  "id": 567692,
  "title": "ร.10มีพระราชสาสน์เสียพระราชหฤทัยถึงปธน.อียิปต์ | เดลินิวส์",
  "description": "สมเด็จพระเจ้าอยู่หัว มีพระราชสาสน์แสดงความเสียพระราชหฤทัยไปถึงประธานาธิบดีแห่งสาธารณรัฐอาหรับอียิปต์ กรณีเกิดเหตุลอบวางระเบิดที่โบสถ์ในเมืองตอนตอ และเมืองอะเล็กซานเดรีย",
  "keywords": "ข่าวสมเด็จพระเจ้าอยู่หัว,พระราชสาสน์,พระราชหฤทัย,ประธานาธิบดีแห่งสาธารณรัฐอาหรับอียิปต์,โบสถ์,เมืองตอนตอ,เมืองอะเล็กซานเดรีย,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 11 เม.ย. สมเด็จพระเจ้าอยู่หัว ทรงพระกรุณาโปรดเกล้าฯ ให้มีข้อความพระราชสาส์นแสดงความเสียพระราชหฤทัยไปยัง ประธานาธิบดีแห่งสาธารณรัฐอาหรับอียิปต์ กรณีเกิดเหตุลอบวางระเบิด ที่โบสถ์ในเมืองตอนตอ และเมืองอะเล็กซานเดรีย สาธารณรัฐอาหรับอียิปต์ เมื่อวันที่ 9 เม.ย. 2560 ความว่า ฯพณฯ ประธานาธิบดีแห่งสาธารณรัฐอาหรับอียิปต์ กรุงไคโร ข้าพเจ้ารู้สึกเศร้าสะเทือนใจอย่างยิ่งที่ได้ทราบข่าวการวางระเบิดสังหารที่โบสถ์ในเมืองตอนตอ และเมืองอะเล็กซานเดรีย ส่งผลให้มีผู้เสียชีวิต และผู้บาดเจ็บเป็นจำนวนมาก ข้าพเจ้าขอแสดงความเสียใจอย่างสุดซึ้งมายังท่าน และประชาชนชาวอียิปต์ โดยเฉพาะอย่างยิ่งครอบครัวของผู้เสียชีวิตที่ประสบความสูญเสียจากเหตุการณ์เศร้าสลดใจครั้งนี้ (พระปรมาภิไธย) มหาวชิราลงกรณ บดินทรเทพยวรางกูร  ",
  "url": "https://www.dailynews.co.th/royalnews/567692",
  "date": "2017-06-03T18:28:52.222Z"
}