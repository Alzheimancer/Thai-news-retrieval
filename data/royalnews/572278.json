{
  "id": 572278,
  "title": "ในหลวงร.10 โปรดเกล้าฯ ให้จัดกิจกรรมประดิษฐ์ดอกไม้จันทน์พระราชทาน | เดลินิวส์",
  "description": "กิจกรรมประดิษฐ์ดอกไม้จันทน์พระราชทาน เริ่มวันที่6 พ.ค.นี้เป็นต้นไป เริ่มตั้งแต่เวลา 10.00-17.00 น. ที่สนามเสือป่า และเวลา 17.00-20.00 น. ที่ลานพระราชวังดุสิต",
  "keywords": "สมเด็จพระเจ้าอยู่หัว ดอกไม้จันทน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 5 พ.ค. สมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้จัดกิจกรรม โครงการจิตอาสาประดิษฐ์ดอกไม้จันทน์พระราชทาน เพื่อทูลเกล้าทูลกระหม่อมถวายในพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช บรมนาถบพิตร ตั้งแต่ว่าเวลา 10.00-17.00 น. ณ อาคารรับรอง 606 สนามเสือป่า สำนักพระราชวัง และเวลา 17.00 - 20.00 น. ลานพระราชวังดุสิต ตั้งแต่วันที่ 6 พ.ค.เป็นต้นไป อำนวยการสอนโดยโรงเรียนช่างฝีมือในวัง (หญิง) โรงเรียนช่างฝีมือในวัง (ชาย) เจ้าหน้าที่ฝ่ายพระราชฐานชั้นใน ทั้งนี้เพื่อให้เกิดความสามัคคีในประชาชนทุกหมู่เหล่า และได้น้อมรำลึกในพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช",
  "url": "https://www.dailynews.co.th/royalnews/572278",
  "date": "2017-06-03T18:35:48.272Z"
}