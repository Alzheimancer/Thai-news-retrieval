{
  "id": 572711,
  "title": "ร.10 พระราชทานถุงยังชีพบรรเทาทุกข์ชาวสุโขทัย-พะเยา | เดลินิวส์",
  "description": "สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯให้มูลนิธิราชประชานุเคราะห์ฯ มอบถุงยังชีพแก่ราษฎรที่ที่เดือดร้อนจากวาตภัยในจ.สุโขทัย และจ.พะเยา",
  "keywords": "สมเด็จพระเจ้าอยู่หัวมหาวชิราลงกรณ บดินทรเทพยวรางกูร, มูลนิธิราชประชานุเคราะห์, สุโขทัย, พะเยา,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 8 พ.ค. เวลา 08.30 น. สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯให้ กรรมการบริหารมูลนิธิราชประชานุเคราะห์ ในพระราชูปถัมภ์ พร้อมด้วยคณะ เดินทางไปมอบเครื่องอุปโภค บริโภค แก่ครอบครัวราษฎรที่ประสบวาตภัยในอ.เมือง อ.คีรีมาศ อ.ศรีนคร อ.สวรรคโลก อ.ศรีสัชนาลัย และอ.บ้านด่านลานหอย จ.สุโขทัย จำนวน 266 ครอบครัว  เพื่อบรรเทาความเดือดร้อน และความทุกข์ยากของราษฎรที่ประสบวาตภัย  ณ องค์การบริหารส่วน 9.บางซ้าย อ.เมือง จ.สุโขทัย ต่อมาเวลา 15.00 น. ทรงพระกรุณาโปรดเกล้าฯให้ กรรมการบริหารมูลนิธิราชประชานุเคราะห์ ในพระราชูปถัมภ์ พร้อมด้วยคณะ เดินทางไปมอบเครื่องอุปโภค บริโภค แก่ครอบครัวราษฎรที่ประสบวาตภัยใน อ.เชียงคำ และอ.ภูซาง จ.พะเยา จำนวน 1,823 ครอบครัว เพื่อบรรเทาความเดือดร้อน และความทุกข์ยากของราษฎรที่ประสบวาตภัย  ณ หอประชุมที่ว่าการ v.ภูซาง จ.พะเยา          ",
  "url": "https://www.dailynews.co.th/royalnews/572711",
  "date": "2017-06-03T18:35:33.870Z"
}