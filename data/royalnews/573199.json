{
  "id": 573199,
  "title": "ในหลวงพระราชทานความช่วยเหลือชาวเชียงรายและเชียงใหม่ | เดลินิวส์",
  "description": "ในหลวงทรงห่วงใยและพระราชทานความช่วยเหลือแก่ผู้ประสบเหตุวาตภัยในจ.เชียงราย และเชียงใหม่",
  "keywords": "ในหลวง มูลนิธิราชประชานุเคราะห์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 10 พ.ค. เวลา 08.30 น. สมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ กรรมการบริหารมูลนิธิราชประชานุเคราะห์ ในพระราชูปถัมภ์ พร้อมด้วยคณะ เดินทางไปมอบเครื่องอุปโภค บริโภค แก่ครอบครัวราษฎรที่ประสบวาตภัยใน อ.แม่จัน จ.เชียงราย จำนวน 1,000 ครอบครัว ณ ที่ว่าการอำเภอแม่จัน จังหวัดเชียงราย  ต่อมาเวลา 13.00 น. ทรงพระกรุณาโปรดเกล้าโปรดกระหม่อมให้ กรรมการบริหารมูลนิธิราชประชานุเคราะห์ ในพระราชูปถัมภ์ พร้อมด้วยคณะเดินทางไปมอบเครื่องอุปโภค บริโภค แก่ครอบครัวราษฎร  ที่ประสบวาตภัยในอำเภอสะเมิง และอำเภอแม่อาย จังหวัดเชียงใหม่ จำนวน 850 ครอบครัว ณ หอประชุมโรงเรียนราชประชานุเคราะห์ 30 อ.แม่อาย จ.เชียงใหม่  จากนั้นเวลา 15.00 น. ทรงพระกรุณาโปรดเกล้าโปรดกระหม่อมให้ กรรมการบริหารมูลนิธิราชประชานุเคราะห์ ในพระราชูปถัมภ์ พร้อมด้วยคณะ เดินทางไปมอบเครื่องอุปโภค บริโภค แก่ครอบครัวราษฎรที่ประสบวาตภัยในอำเภอแม่อาย จังหวัดเชียงใหม่ จำนวน 850 ครอบครัว ณ หอประชุมโรงเรียนสันต้นหมื้น อ.แม่อาย จ.เชียงใหม่ เพื่อบรรเทาความเดือดร้อน และความทุกข์ยากของราษฎรที่ประสบวาตภัย",
  "url": "https://www.dailynews.co.th/royalnews/573199",
  "date": "2017-06-03T18:35:26.272Z"
}