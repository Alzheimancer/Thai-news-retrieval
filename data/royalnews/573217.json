{
  "id": 573217,
  "title": "ในหลวง ร.10ทรงห่วงใยประชาชนที่ประสบเหตุลอบวางระเบิด ที่ จ.ปัตตานี | เดลินิวส์",
  "description": "ในหลวง ร .10 โปรดเกล้าฯ ผู้แทนพระองค์ มอบสิ่งของพระราชทานเยี่ยมผู้ประสบเหตุลอบวางระเบิดที่จ.ปัตตานี",
  "keywords": "ในหลวงร.10,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 10 พ.ค. ​​สมเด็จพระเจ้าอยู่หัว มีพระราชหฤทัยห่วงใยถึงอาการบาดเจ็บของราษฎร ที่ประสบเหตุจากการที่คนร้ายลอบวางระเบิดรถยนต์ ที่บริเวณห้างสรรพสินค้าบิ๊กซี สาขาปัตตานี ต.รูสะมิแล อ.เมืองปัตตานี จ.ปัตตานี ซึ่งมีผู้ได้รับบาดเจ็บจากเหตุการณ์ดังกล่าวเป็นจำนวนมาก และเข้าทำการรักษาพยาบาลที่โรงพยาบาลต่างๆ ​​เวลา 16.15 น. สมเด็จพระเจ้าอยู่หัว ทรงพระกรุณาโปรดเกล้าฯ ให้ พล.อ.อ.เกษม อยู่สุข หัวหน้าสำนักงานราชเลขานุการในพระองค์ สมเด็จพระเจ้าอยู่หัว เป็นผู้แทนพระองค์ เดินทางไปมอบดอกไม้และสิ่งของพระราชทานเพื่อเป็นขวัญและกำลังใจ รวมทั้งพระราชทานความช่วยเหลือเพิ่มเติมให้แก่ผู้ที่ได้รับบาดเจ็บ จากเหตุการณ์ดังกล่าว ณ โรงพยาบาลปัตตานี อ.เมืองปัตตานี จ.ปัตตานี และ โรงพยาบาลสงขลานครินทร์ อ.หาดใหญ่ จ.สงขลา  ",
  "url": "https://www.dailynews.co.th/royalnews/573217",
  "date": "2017-06-03T18:35:31.420Z"
}