{
  "id": 574318,
  "title": "ร.10 ทรงมีพระราชสาส์น แสดงความยินดีกับประธานาธิบดีเกาหลีใต้ | เดลินิวส์",
  "description": "ร.10 ทรงมีพระราชสาส์นแสดงความยินดีแก่นาย มุน แช อิน",
  "keywords": "ร.10 เกาหลีใต้ ประธานาธิบดี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 16 พ.ค. ที่ผ่านมา สมเด็จพระเจ้าอยู่หัว ทรงพระกรุณาโปรดเกล้าฯ ให้ส่งข้อความพระราชสาส์นแสดงความยินดีไปยัง นาย มุน แช อิน ในโอกาสสาบานตนเข้ารับตำแหน่งประธานาธิบดีแห่งสาธารณรัฐเกาหลี คนที่ 12 เมื่อวันที่ 10 พฤษภาคม 2560 ความว่า   ฯพณฯ นายมุน แชอิน ประธานาธิบดีแห่ง สาธารณรัฐเกาหลี กรุงโซล ในโอกาสที่ท่านเข้าดำรงตำแหน่งประธานาธิบดีแห่งสาธารณรัฐเกาหลี ข้าพเจ้าขอส่งคำอำนวยพรและความปรารถนาดีอย่างจริงใจ เพื่อท่านประสบความสำเร็จและความสุขสวัสดิ์ ทั้งเพื่อความผาสุกของประชาชนและความเจริญรุ่งเรืองของสาธารณรัฐเกาหลี ข้าพเจ้าเชื่อมั่นความความสัมพันธ์อันใกล้ชิดและความร่วมมืออันดีที่มีอยู่ระหว่างประเทศของเราทั้งสอง จะกระชับแน่นแฟ้นและพัฒนายิ่งขึ้นไปในภายภาคหน้า  (พระปรมาภิไธย) มหาวชิราลงกรณ บดินทรเทพยวรางกูร",
  "url": "https://www.dailynews.co.th/royalnews/574318",
  "date": "2017-06-03T18:35:23.870Z"
}