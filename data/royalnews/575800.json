{
  "id": 575800,
  "title": "ผู้ว่าฯ ยะลาอัญเชิญพวงมาลาหลวง | เดลินิวส์",
  "description": "วางหน้าหีบศพอาสาสมัครทหารพราน",
  "keywords": "อัญเชิญพวงมาลา,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อเวลา 11.09 น. วันที่ 24 พ.ค.สมเด็จพระเจ้าอยู่หัว ทรงพระกรุณาโปรดเกล้าฯ ให้ นายดลเดช พัฒนรัฐ ผู้ว่าราชการจังหวัดยะลา เชิญพวงมาลาหลวงของสมเด็จพระเจ้าอยู่หัว และพวงมาลาของสมเด็จพระนางเจ้า ฯ พระบรมราชินีนาถ ในพระบาทสมเด็จพระปรมินทรมหาภูมิพลอดุลยเดช ไปวางที่หน้าหีบศพอาสาสมัครทหารพราน ประเสริฐ กายชาติ พลยิงเครื่องยิงจรวด ชุดปฏิบัติการที่ 2 หน่วยเฉพาะกิจ กรมทหารพรานที่ 47 ซึ่งเสียชีวิตจากการปฏิบัติหน้าที่บริเวณบ้านควนนางา หมู่ที่ 4 ต.ห้วยกระทิง อ.กรงปินัง จ.ยะลา เมื่อวันที่ 23 พฤษภาคม 2560 ณ วัดพุทธภูมิ อ.เมือง จ.ยะลา    ในโอกาสนี้  สมเด็จพระเทพรัตนราชสุดาฯ สยามบรมราชกุมารี  สมเด็จพระเจ้าลูกเธอ เจ้าฟ้าจุฬาภรณวลัยลักษณ์อัครราชกุมารี  ทูลกระหม่อมหญิงอุบลรัตนราชกัญญาสิริวัฒนาพรรณวดี  พระเจ้าวรวงศ์เธอ  พระองค์เจ้าโสมสวลี  พระวรราชาทินัดดามาตุ   พระเจ้าหลานเธอพระองค์เจ้าพัชรกิติยาภา  พระเจ้าหลานเธอพระองค์เจ้าสิริวัณณวรีนารีรัตน์  พระเจ้าหลานเธอพระองค์เจ้าสิริภาจุฑาภรณ์  และพระเจ้าหลานเธอ  พระองค์เจ้าอทิตยาทรกิติคุณ   ทรงพระกรุณาโปรดเกล้าโปรดกระหม่อม  และโปรดให้ผู้ว่าราชการจังหวัดยะลา  เชิญพวงมาลาพระราชทานและพวงมาลาประทาน  วางที่หน้าหีบศพด้วย",
  "url": "https://www.dailynews.co.th/royalnews/575800",
  "date": "2017-06-03T18:42:31.212Z"
}