{
  "id": 576276,
  "title": "ในหลวง ร.10 ส่งพระราชสาส์นเสียพระราชหฤทัยถึง ควีนเอลิซาเบธ ที่ 2 | เดลินิวส์",
  "description": "ในหลวง ร.10 ส่งพระราชสาส์นเสียพระราชหฤทัยถึง ควีนเอลิซาเบธ ที่ 2 กรณีเกิดเหตุระเบิดที่สนามกีฬาในร่มที่เมืองแมนเชสเตอร์ ",
  "keywords": "พระราชสาส์น ในหลวงร.10 ควีนเอลิซาเบธที่ 2,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 26 พฤษภาคม 2560 สมเด็จพระเจ้าอยู่หัว ทรงพระกรุณาโปรดเกล้าฯ ให้ส่งข้อความพระราชสาส์นแสดงความเสียพระราชหฤทัยไปยัง สมเด็จพระราชินีนาถเอลิซาเบธที่ 2 แห่งสหราชอาณาจักร กรณีเกิดเหตุระเบิดที่สนามกีฬาในร่มที่เมืองแมนเชสเตอร์ สหราชอาณาจักร เมื่อวันที่ 22 พฤษภาคม 2560 ความว่า สมเด็จพระราชินีนาถเอลิซาเบธที่ 2  กรุงลอนดอน หม่อมฉันรู้สึกเศร้าสะเทือนใจอย่างยิ่ง ที่ได้ทราบข่าวเกิดเหตุระเบิดที่สนามกีฬาแมนเชสเตอร์ อารีน่า ส่งผลให้มีผู้เสียชีวิตและผู้บาดเจ็บจำนวนมาก ซึ่งรวมทั้งเด็กไร้เดียงสาและเยาวชน หม่อมฉันขอแสดงความเสียใจอย่างสุดซึ้งมายังฝ่าพระบาทและผู้ประสบความสูญเสียจากเหตุการณ์อันร้ายแรงครั้งนี้  (พระปรมาภิไธย) มหาวชิราลงกรณ บดินทรเทพยวรางกูร",
  "url": "https://www.dailynews.co.th/royalnews/576276",
  "date": "2017-06-03T17:25:45.802Z"
}