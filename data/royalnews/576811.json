{
  "id": 576811,
  "title": "ร.10 ทรงแสดงความเสียพระราชหฤทัยถึง ประธานาธิบดีอินโดนีเซีย | เดลินิวส์",
  "description": "ร.10 ทรงแสดงความเสียพระราชหฤทัย กรณีเกิดเหตุการณ์ระเบิดใกล้สถานีรถประจำทาง กรุงจาร์กาตา อินโดนีเซีย",
  "keywords": "พระราชสาส์น อินโดนีเซีย,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 29 พ.ค. สมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม ให้ส่งข้อความพระราชสาส์นแสดงความเสียพระราชหฤทัยไปยัง ประธานาธิบดีแห่งสาธารณรัฐอินโดนีเซีย กรณีเกิดเหตุการณ์ระเบิดพลีชีพใกล้สถานีรถประจำทาง ในเขตตะวันออกของกรุงจาร์กาตา สาธารณรัฐอินโดนีเซีย เมื่อวันที่ 24 พ.ค. 2560 ความว่า ฯพณฯ ประธานาธิบดี แห่งสาธารณรัฐอินโดนีเซีย กรุงจาร์กาตา ข้าพเจ้ารู้สึกเศร้าสลดใจที่ได้ทราบข่าวเกี่ยวกับเหตุระเบิดที่สถานีรถประจำทาง ในกรุงจาร์กาตา ซึ่งทำให้มีผู้เสียชีวิตและได้รับบาดเจ็บ ข้าพเจ้าขอแสดงความเสียใจอย่างจริงใจมายังท่าน รวมทั้งผู้ประสบความสูญเสียที่ไม่อาจทดแทนได้จากเหตุการณ์อันน่าสะเทือนใจครั้งนี้ (พระปรมาภิไธย) มหาวชิราลงกรณ บดินทรเทพยวรางกูร",
  "url": "https://www.dailynews.co.th/royalnews/576811",
  "date": "2017-06-03T17:25:36.594Z"
}