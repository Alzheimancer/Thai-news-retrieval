{
  "id": 576920,
  "title": "\"พระองค์โสม\"ทรงวางพวงมาลาระลึกร.7 | เดลินิวส์",
  "description": "“พระองค์โสม”ทรงวางพวงมาลา เนื่องในวันที่ระลึก รัชกาลที่ 7\r\n",
  "keywords": "พระองค์โสม,วางพวงมาลา,รัชกาลที่ 7\r\n,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 30 พ.ค. บริเวณพระบรมราชานุสาวรีย์ พระบาทสมเด็จพระปกเกล้าเจ้าอยู่หัว รัชกาลที่ 7 หน้าอาคารรัฐสภา 1 ผู้สื่อข่าวรายงานว่าตั้งแต่ช่วงเช้า มีตัวแทนข้าราชบริพาร ส่วนราชการ องค์กรอิสระ สถาบันการศึกษา พรรคการเมือง ตลอดจนประชาชนทั่วไป  นำพวงมาลาถวายราชสักการะ พระบรมราชานุสาวรีย์ เนื่องในวันที่ระลึกพระบาทสมเด็จพระปกเกล้าเจ้าอยู่หัว  ต่อมาเวลา 14.00 น. ณ พระบรมราชานุสาวรีย์พระบาทสมเด็จพระปกเกล้าเจ้าอยู่หัว หน้าอาคารรัฐสภา 1 พระเจ้าวรวงศ์เธอ  พระองค์เจ้าโสมสวลี พระวรราชาทินัดดามาตุ เสด็จมาทรงปฏิบัติพระราชกรณียกิจแทนพระองค์ ทรงวางพวงมาลาของสมเด็จพระเจ้าอยู่หัว  ทรงวางพวงมาลาของส่วนพระองค์ และทรงจุดธูปเทียนถวายราชสักการะพระบาทสมเด็จพระปกเกล้าเจ้าอยู่หัว แล้วเสด็จกลับ โดยมีนายพรเพชร ประธานสนช. พร้อมด้วยข้าราชการระดับสูงของสำนักงานเลขาธิการสภาผู้แทนราษฎรและสำนักงานเลขาธิการวุฒิสภา  รอรับเสด็จฯ.",
  "url": "https://www.dailynews.co.th/royalnews/576920",
  "date": "2017-06-03T17:25:32.285Z"
}