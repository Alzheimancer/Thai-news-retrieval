{
  "id": 577246,
  "title": "\u0027ผู้แทนปธน.ชิลี\u0027วางพวงมาลา ถวายความอาลัยในหลวง ร.9 | เดลินิวส์",
  "description": "ผู้แทนปธน.ชิลี และภริยา เดินทางมาวางพวงมาลา และลงนามถวายความอาลัยในหลวง ร.9 พร้อมด้วยเอกอัครราชทูตชิลี ประจำประเทศไทย ",
  "keywords": "ประธานาธิบดีชิลี เอกอัครราชทูตสาธารณรัฐชิลี ประจำประเทศไทย ในหลวง ร.9,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "วันที่ 1 มิ.ย. เวลา 09.30 น. นายเอดูอาร์โด เฟรย์-รูอิซ ตาเกล ในฐานะผู้แทนพิเศษสำหรับภูมิภาคเอเชียแปซิฟิก ของนาง มิเชล บาเชเลท เฆเรีย ประธานาธิบดีแห่งสาธารณรัฐชิลี พร้อมด้วย นางมาร์ตา แพทริเซีย ลาเรเชีย โบลิวาร์ ภริยาผู้แทนพิเศษของประธานาธิบดีแห่งสาธารณรัฐชิลี นายคริสเตียน เรห์เรน บาร์เกทโต เอกอัครราชทูตสาธารณรัฐชิลีประจำประเทศไทย และคณะทำงานผู้แทนพิเศษของประธานาธิบดีแห่งสาธารณรัฐชิลี เดินทางมาวางพวงมาลาถวายสักการะพระบรมศพพระบาทสมเด็จพระบาทสมเด็จพระเจ้าอยู่หัวภูมิพลอดุลยเดช ณ พระที่นั่งดุสิตมหาปราสาท ในพระบรมมหาราชวัง จากนั้นลงนามถวายความอาลัย ณ อาคารสำนักราชเลขาธิการ ทั้งนี้ นายเอดูอาร์โด เฟรย์-รูอิซ ตาเกล เคยดำรงตำแหน่งประธานาธิบดีแห่งสาธารณรัฐชิลี ระหว่างปีพ.ศ.2537-2543 และเคยรับเสด็จสมเด็จพระเจ้าอยู่หัว เมื่อครั้งทรงดำรงพระราชอิสริยยศเป็นสมเด็จพระบรมโอรสาธิราชฯ สยามมกุฎราชกุมาร ในการเสด็จพระราชดำเนินเยือนสาธารณรัฐชิลี อย่างเป็นทางการ เมื่อปีพ.ศ.2539",
  "url": "https://www.dailynews.co.th/royalnews/577246",
  "date": "2017-06-03T17:25:39.029Z"
}