{
  "id": 577685,
  "title": "ในหลวง ร.10 พระราชทานดอกไม้เยี่ยมทหารนราธิวาสบาดเจ็บ | เดลินิวส์",
  "description": "สมเด็จพระเจ้าอยู่หัวฯ พระราชดอกไม้และตะกร้าสิ่งของ ทหารกล้าถูกรอบวางระเบิดระหว่างซ่อมแซมบ้านคนยากจน",
  "keywords": "สมเด็จพระเจ้าอยู่หัว, พระราชทานดอกไม้, ทหารบาดเจ็บ, นราธิวาส,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อเวลา 17.00 น. วันที่ 3 มิ.ย. ที่ตึกประชารัฐ  โรงพยาบาลนราธิวาสราชนครินทร์  จ.นราธิวาส สมเด็จพระเจ้าอยู่หัวฯ ทรงพระกรุณาโปรดเกล้าฯให้ผู้ว่าราชการจังหวัดนราธิวาส  เชิญดอกไม้พระราชทานและตะกร้าสิ่งของพระราชทาน ไปมอบแก่ทหารที่ได้รับบาดเจ็บ ได้แก่ สิบโท กิตติพงษ์  ผอมเสน  นายสิบประจำหมวด หมวดปืนเล็กที่ 2 กองร้อยอาวุธเบาที่ 3 หน่วยเฉพาะกิจนราธิวาส  30  และพลทหาร ศิริเขต มรรคาเขต พลยิง เอ็ม 203 หมู่ปืนเล็กที่ 3 หมวดปืนเล็กที่ 1 กองร้อยอาวุธเบาที่ 3 หน่วยเฉพาะกิจนราธิวาส  30  ซึ่งได้รับบาดเจ็บจากการถูกคนร้ายลอบวางระเบิด ขณะนำกำลังพลไปทำการช่วยเหลือซ่อมแซมบ้านให้แก่ราษฎรที่มีฐานะยากจน  บริเวณหมู่บ้านปูลาเจ๊ะมูดอ หมู่ 5 ต.ศาลาใหม่ อ.ตากใบ จ.นราธิวาส เมื่อวันที่ 2 มิ.ย. ที่ผ่านมา..",
  "url": "https://www.dailynews.co.th/royalnews/577685",
  "date": "2017-06-03T17:25:48.164Z"
}