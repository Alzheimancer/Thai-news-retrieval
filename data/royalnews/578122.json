{
  "id": 578122,
  "title": "ร.10 โปรดเกล้าฯทหารมหาดเล็กลงพื้นที่บรรเทาน้ำท่วมเป็นวันที่สี่ | เดลินิวส์",
  "description": "สมเด็จพระเจ้าอยู่หัว โปรดเกล้าฯให้ทหารมหาดเล็กร่วมเก็บขยะในคูคลองรองรับการระบายน้ำในหน้าฝน",
  "keywords": "สมเด็จพระเจ้าอยู่หัว,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 5 มิ.ย. ที่ผ่านมา สมเด็จพระเจ้าอยู่หัว พระราชทานพระมหากรุณาธิคุณบรรเทาความเดือดร้อนในปัญหาน้ำท่วมในเขตพื้นที่กรุงเทพมหานครอย่างต่อเนื่อง ในการนี้ ทรงพระกรุณาโปรดเกล้าฯ ให้หน่วยทหารมหาดเล็กราชวัลลภรักษาพระองค์ ร่วมกับส่วนราชการและประชาชนจิตอาสาในพื้นที่  เข้าเก็บขยะและสิ่งปฏิกูลออกจากลำคลองเพื่อเปิดทางระบายน้ำและบรรเทาความเดือดร้อนจากปัญหาน้ำท่วมขัง  บริเวณชุมชนซอยโชคชัยร่วมมิตร แยก 18 เขตดินแดง และ ชุมชนบ้านพักรถไฟ เขตบางซื่อ ต่อเนื่องเป็นวันที่ 4 จากการดำเนินการทำให้การระบายน้ำเป็นไปอย่างคล่องตัว  สามารถรองรับปริมาณน้ำฝนและระบายน้ำออกจากพื้นที่ชุมชนได้อย่างรวดเร็ว  โดยชุมชนในเขตพื้นที่ได้ให้ความร่วมมือและให้การสนับสนุนเป็นอย่างดี  ทั้งยังร่วมเป็นจิตอาสาในการทำกิจกรรมด้วยความเต็มใจ",
  "url": "https://www.dailynews.co.th/royalnews/578122",
  "date": "2017-06-06T12:00:22.122Z"
}