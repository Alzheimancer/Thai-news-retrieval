{
  "id": 578308,
  "title": "ในหลวง ร.10 โปรดเกล้าฯ ให้ ทม.ช่วยเหลือประชาชน | เดลินิวส์",
  "description": "ในหลวง ร.10 โปรดเกล้าฯ ให้ ทม.ช่วยเหลือประชาชน เพื่อป้องกันน้ำท่วมในเขตลาดพร้าว",
  "keywords": "ในหลวง ร.10 เขตลาดพร้าว ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 6 มิ.ย.ที่ผ่านมา สมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้หน่วยทหารมหาดเล็กราชวัลลภรักษาพระองค์ (ทม.) เข้าช่วยเหลือและบรรเทาความเดือดร้อนจากปัญหาน้ำท่วมของราษฎรในพื้นที่กรุงเทพมหานครอย่างต่อเนื่อง โดยหน่วยทหารมหาดเล็กราชวัลลภรักษาพระองค์ ร่วมกับส่วนราชการและประชาชนจิตอาสา ในชุมชน ทำการเก็บขยะและสิ่งปฏิกูลในคลองลาดพร้าว เขตลาดพร้าว เพื่อเปิดทางระบายน้ำ  พร้อมทั้งตั้งแนวกระสอบทรายตามแนวริมคลองเพื่อป้องกันน้ำท่วมเข้าเขตชุมชน นอกจากนี้ ได้ขนย้ายท่อนไม้ที่ไหลมากับกระแสน้ำเป็นจำนวนมากและเก็บขยะสิ่งปฏิกูลที่ขวางทางระบายน้ำ  บริเวณอุโมงค์ระบายน้ำคลองแสนแสบ เขตบางกะปิ กรุงเทพฯ เพื่อให้สามารถระบายน้ำออกจากพื้นที่ชุมชนได้อย่างรวดเร็ว",
  "url": "https://www.dailynews.co.th/royalnews/578308",
  "date": "2017-06-07T12:00:18.520Z"
}