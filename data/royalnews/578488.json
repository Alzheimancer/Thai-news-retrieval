{
  "id": 578488,
  "title": "\u0027ร.10\u0027โปรดเกล้าฯให้\u0027ทม.\u0027 กำจัดผักตบชวาขวางทางน้ำ | เดลินิวส์",
  "description": "\u0027รัชกาลที่ 10\u0027 โปรดเกล้าฯ ให้ \u0027ทม.\u0027 กำจัดผักตบชวา ลดการกีดขวางทางระบายน้ำเพื่อรองรับปริมาณน้ำฝนได้ดียิ่งขึ้น ในเขตพื้นที่ดอนเมือง-จตุจักร",
  "keywords": "ร.10,กำจัดผักตบชวา,ขวางทางน้ำ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 7 มิ.ย.ที่ผ่านมา สมเด็จพระเจ้าอยู่หัว ทรงห่วงใยความเดือดร้อนของประชาชนเรื่องปัญหาน้ำท่วมในพื้นที่ต่างๆ รวมทั้งเขตพื้นที่กรุงเทพมหานคร การนี้ทรงพระกรุณาโปรดเกล้าโปรดกระหม่อมให้ หน่วยทหารมหาดเล็กราชวัลลภรักษาพระองค์ (ทม.) ร่วมกับหน่วยราชการและประชาชนจิตอาสาในเขตพื้นที่ ทำกิจกรรมต่าง ๆ เพื่อเป็นการป้องกันน้ำท่วมและการระบายน้ำให้ออกจากพื้นที่ชุมชนได้อย่างรวดเร็ว ซึ่งในวันดังกล่าว ได้ดำเนินการกำจัดผักตบชวาที่กีดขวางทางน้ำ ในคูคลองต่าง ๆ  บริเวณหมู่บ้านวังทอง แขวงสนามบิน เขตดอนเมือง และบึงประชานิเวศน์ เขตจตุจักร กรุงเทพมหานคร หลังจากดำเนินการแล้ว ทำให้คูคลองต่าง ๆ ไม่มีสิ่งกีดขวางการระบายน้ำทำให้ระบายน้ำออกไปสู่แม่น้ำได้อย่างรวดเร็ว และสามารถรองรับปริมาณน้ำฝนได้เป็นอย่างดี.",
  "url": "https://www.dailynews.co.th/royalnews/578488",
  "date": "2017-06-08T06:00:11.672Z"
}