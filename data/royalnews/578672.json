{
  "id": 578672,
  "title": "\"ร.10\" ทรงบรรเทาความเดือดร้อนอุทกภัยต่อเนื่อง | เดลินิวส์",
  "description": "\u0027สมเด็จพระเจ้าอยู่หัว\u0027 ทรงมีพระมหากรุณาธิคุณต่อเนื่อง โปรดเกล้าฯให้ทหารมหาดเล็กร่วมกับหน่วยราชการ-ประชาชนจิตอาสา ช่วยกำจัดขยะขวางทางระบายน้ำ",
  "keywords": "สมเด็จพระเจ้าอยู่หัว, พระมหากรุณาธิคุณอย่างต่อเนื่อง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "royalnews",
  "content": "เมื่อวันที่ 8 มิ.ย. ที่ผ่านมา สมเด็จพระเจ้าอยู่หัว พระราชทานพระมหากรุณาอย่างต่อเนื่อง ในการบรรเทาความเดือดร้อนของประชาชนในเรื่องน้ำท่วม ในการนี้ทรงพระกรุณาโปรดเกล้าฯให้ \"หน่วยทหารมหาดเล็กราชวัลลภรักษาพระองค์\" (ทม.) หน่วยงานราชการ และประชาชนจิตอาสา ร่วมกำจัดผักตบชวาและวัชพืชต่าง ๆ  ที่ขวางเส้นทางการระบายน้ำออกจากคลองบริเวณชุมชนสมถวิล ถนนกรุงเทพ-นนทบุรี และชุมชนวัดคลอง ซอยรัชดาภิเษก 66 เขตบางซื่อ กทม. เมื่อดำเนินการแล้วเสร็จนอกจากจะช่วยเพิ่มประสิทธิภาพการระบายน้ำออกจากพื้นที่เมื่อเกิดฝนตก ยังทำให้ชุมชนมีสภาพแวดล้อมที่สะอาดและน่าอยู่ ไม่เป็นแหล่งเพาะพันธุ์ยุงและที่อยู่อาศัยของสัตว์มีพิษอีกด้วย.",
  "url": "https://www.dailynews.co.th/royalnews/578672",
  "date": "2017-06-09T08:00:26.031Z"
}