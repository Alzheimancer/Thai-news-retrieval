{
  "id": 577006,
  "title": "เทนนิสน้ำหอมสั่งแบนอามูหลังไล่จูบนักข่าว | เดลินิวส์",
  "description": "\r\n\u0027มักซีม อามู\u0027 นักหวดดาวรุ่งเลือดน้ำหอม ตกเป็นข่าวฉาวหลังถูกสหพันธ์เทนนิสฝรั่งเศสสั่งแบนจากศึกเฟรนช์ โอเพ่นฐานทำตัวหื่นพยายามไล่จูบนักข่าวสาว",
  "keywords": "อามู, เฟรนช์ โอเพ่น, จูบ, สหพันธ์เทนนิสฝรั่งเศส,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "สหพันธ์เทนนิสฝรั่งเศส (แอฟแอฟเต) สั่งลงโทษแบน มักซีม อามู นักหวดเลือดน้ำหอม จากการแข่งขันเทนนิส เฟรนช์ โอเพ่น แกรนด์สแลมลำดับที่ 2 ของปี ที่สนามโรล็องด์ การ์โรส กรุงปารีส ประเทศฝรั่งเศสแล้ว หลังเจ้าตัวแสดงพฤติกรรมไม่เหมาะสมด้วยการพยายามไล่จูบ มาลี โธมัส นักข่าวสาวของช่องยูโรสปอร์ต ทีวี เหตุการณ์ดังกล่าวเกิดขึ้นระหว่างการสัมภาษณ์สดหลังแมตช์เฟรนช์ โอเพ่น รอบแรกที่ อามู ซึ่งได้รับสิทธิไวลด์คาร์ดพ่ายให้กับ ปาโบล กูเอวาส นักหวดอาร์เจนไตน์ เมื่อวันจันทร์ที่ผ่านมา โดยนักหวดวัย 21 ปีได้เอื้อมมือไปกอด โธมัส ที่พยายามจะถอยห่างออกมา และยังพยายามจะจูบเธอดังกล่าว ทั้งนี้เบื้องต้น แอฟแอฟเต ได้สั่งเพิกถอนบัตรนักกีฬาของอามูเพื่อกันไม่ให้เจ้ากลับเข้ามายุ่มย่ามในสนามได้อีก และจะมีการตั้งคณะกรรมการสอบสวนเพื่อหามาตรการลงโทษนักหวดจอมฉาวรายนี้ต่อไป.",
  "url": "https://www.dailynews.co.th/sports/577006",
  "date": "2017-06-03T22:01:28.338Z"
}