{
  "id": 577053,
  "title": "\"ปืนใหญ่\"ตกลงคว้าหอกไนจีเรีย 300 ล. | เดลินิวส์",
  "description": "\u0027ปืนใหญ่\u0027 จ่อคว้า \u0027ออนเยกูรู\u0027 หอกดาวรุ่งไนจีเรีย เสริมคม หลังตกลงค่าตัวเรียบร้อย ที่กว่า 300 ล้านบาท",
  "keywords": "เฮนรี ออนเยกูรู, อาร์เซนอล, อูเพน, เบลเยียม, ไนจีเรีย,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"ปืนใหญ่\" อาร์เซนอล จ่อคว้าตัว เฮนรี ออนเยกูรู กองหน้าชาวไนจีเรีย มาเสริมทัพ หลังตกลงค่าตัวกับ เคเอเอส อูเพน ต้นสังกัดของเจ้าตัว ในเบลเยียม ได้เรียบร้อยแล้ว ที่ 6.8 ล้านปอนด์ (ราว 306 ล้านบาท) อาร์เซนอล เปิดการเจรจากับ อูเพน ตั้งแต่สัปดาห์ที่แล้ว และบรรลุข้อตกลงกันได้ในที่สุด เพราะยอมจ่ายเงินจำนวนดังกล่าว ซึ่งเทียบเท่ากับค่าฉีกสัญญาของเจ้าตัว แม้ว่าพวกเขาจะยังไม่สามาถตกลงเรื่องสัญญาส่วนตัวกับนักเตะได้ก็ตาม แต่ \"สกาย สปอร์ตส์\" คาดว่าทุกอย่างน่าจะเรียบร้อยภายในไม่กี่วันนี้ สำหรับ ออนเยกูรู วัย 19 ปี เป็นดาวยิงสูงสุดของจูปิแลร์ ลีก เบลเยียม โดยยิงไปถึง 20 ประตู และได้รับความสนใจจากหลายสโมสรในอังกฤษ ไม่ว่าจะเป็น เอฟเวอร์ตัน, เซาแธมป์ตัน, เวสต์แฮม และเวสต์บรอมวิช อัลเบียน รวมถึงเคยปฏิเสธข้อเสนจากทีมดังในเบลเยียมอย่าง คลับ บรูช และ อันเดอร์เลชท์ มาแล้ว เพื่อย้ายมาร่วมถิ่นเอมิเรตส์ สเตเดี้ยม.  ",
  "url": "https://www.dailynews.co.th/sports/577053",
  "date": "2017-06-03T22:01:37.747Z"
}