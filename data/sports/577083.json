{
  "id": 577083,
  "title": "แคมป์ช้างศึกสุดเข้มตั้ง3ด่านรปภ.ตรวจละเอียด | เดลินิวส์",
  "description": "แคมป์ช้างศึก วางกำลัง รปภ.เข้มงวด ตรวจ 3 ด่าน ก่อนถึงสนามซ้อม ตรวจสื่อละเอียดยิบ หมายเชิญงานแถลงข่าว แต่มาก่อนเวลาห้ามเข้า !",
  "keywords": "ช้างศึก บอลไทย ทีมชาติ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "แคมป์ทีมชาติไทย ที่เกียรติธานี คันทรีคลับ วางหน่วยรักษาความปลอดภัยสุดเข้มข้น ก่อนเข้าถึงสนามซ้อม สมาคมกีฬาฟุตบอลแห่งประเทศไทย นำนักเตะทีมชาติไทย มาฝึกซ้อมที่ เกียรติธานี คันทรีคลับ จ.สมุทรปราการ ตั้งแต่วันที่ 29 พ.ค.เตรียมแข่งขันอุ่นเครื่อง กับ อุซเบกิสถาน ที่กรุงทาชเคนต์ วันที่ 6 มิ.ย. และ ฟุตบอลโลกพบ สหรัฐอาหรับเอมิเรตส์ วันที่ 13 มิ.ย. ผู้สื่อข่าวเดลินิวส์ รายงานว่า บริเวณแคมป์ฝึกซ้อมทีมชาติ จัดกำลังรักษาความปลอดภัยอย่างเข้มข้น มีเจ้าหน้าที่รักษาความปลอดภัยตั้งจุดตรวจถึง 3 ด่าน แต่ละด่านอยู่ห่างกันราว 50 เมตร และไม่ให้คนนอกเข้ามาบริเวณแคมป์เด็ดขาด แม้แต่สื่อมวลชนที่มาทำข่าว ก็ต้องตรวจบัตรผู้สื่อข่าวทั้ง 3 ด่านตรวจ ผู้สื่อข่าวรายงานด้วยว่า แม้แต่การแถลงข่าวทีมชาติไทย นัดอุ่นเครื่อง กับ อุซเบกิสถาน ในวันที่ 31 พ.ค. ซึ่งสมาคมกีฬาฟุตบอลฯ แจกหมายเชิญ เริ่มงานเวลา 13.00 น. แต่ก็ไม่ให้ผู้สื่อข่าว เข้าในพื้นที่ก่อนเวลา หากมาถึงก่อน ให้นั่งรอในรถ กระทั่งเวลาประมาณ 12.30 น. จึงอนุญาตให้เข้าไปในบริเวณแถลงข่าว ซึ่งถือเป็นมาตรการที่เข้มข้นอย่างไม่เคยมีมาก่อน สำหรับการเก็บตัวของทีมชาติไทย. ด่านสุดท้าย ก่อนเข้าสู่สนาม เข้ามาได้แล้ว สถานที่ซ้อมทีมชาติไทย",
  "url": "https://www.dailynews.co.th/sports/577083",
  "date": "2017-06-03T22:01:35.397Z"
}