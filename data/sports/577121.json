{
  "id": 577121,
  "title": "พาวเวอร์ตั้ง\"อภิสิทธิ์\"คุมแทนวิธ | เดลินิวส์",
  "description": "\u0027ซุปเปอร์ พาวเวอร์\u0027 แยกทาง \u0027เจสัน วิธ\u0027 พร้อมตั้ง \u0027อภิสิทธิ์ ไข่แก้ว\u0027 คุมแทน",
  "keywords": "อภิสิทธิ์ เจสันวิธ ซุปเปอร์พาวเวอร์ ปลดโค้ช ไทยลีก,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ซุปเปอร์ พาวเวอร์ สมุทรปราการ ทีมบ๊วยไทยลีก ได้แยกทางกับ เจสัน วิธ หัวหน้าโค้ชของทีมแล้ว โดย เจสัน วิธ กล่าวว่า น่าเสียดายที่เวลาอันแสนสั้นของตนกับ เดอะพาวเวอร์ สิ้นสุดลงแล้ว ตอนที่คนเข้ามารับงาน รู้สึกตกใจกับค่าเฉลี่ย อายุภายในทีม และสมดุลในทีม แม้ตนจะเห็นถึงผลงาน และสไตล์ที่พัฒนาขึ้น แต่ผลลัพธ์ที่โชคร้ายก็เป็นเรื่องยากจะยอมรับ ตนขอให้สโมสรประสบความโชคดีต่อไป ขณะเดียวกัน ซุปเปอร์ พาวเวอร์ ได้ตั้ง อภิสิทธิ์ ไข่แก้ว ที่เคยเป็นสตาฟฟ์โค้ชทีมชาติไทย ชุด เกียรติศักดิ เสนาเมือง มารับหน้าที่คุมทัพแทน เซ็นสัญญาจนถึงสิ้นฤดูกาล สำหรับ ซุปเปอร์พาวเวอร์ ผลงานเลกแรก 17 นัด ไม่ชนะใคร เสมอ 1 แพ้ถึง 16 นัด  ",
  "url": "https://www.dailynews.co.th/sports/577121",
  "date": "2017-06-03T22:07:16.736Z"
}