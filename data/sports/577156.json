{
  "id": 577156,
  "title": "รายที่2!\"รุ่งรัฐ\"เจ็บเข่าส่อถอนทีมช้างศึก | เดลินิวส์",
  "description": "\u0027รุ่งรัฐ ภูมิจันทึก\u0027 บาดเจ็บเข่าซ้าย หลังไปกระแทกกับเสาประตู จนมีอาการบวมช้ำ ส่อถอนตัวจากทีม \u0027ช้างศึก\u0027 เป็นรายที่ 2 ต่อจา \u0027ศราวุฒิ มาสุข\u0027",
  "keywords": "รุ่งรัฐ ภูมิจันทึก, ทีมชาติไทย, ส่อถอนตัว \u0027ช้างศึก\u0027,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"ช้างศึก\" ทีมชาติไทย มีโปรแกรมแข่งขันนัดอุ่นเครื่อง พบ อุซเบกิสถาน วันที่ 6 มิ.ย. ที่กรุงทาชเคนต์ ต่อด้วยแข่งขันฟุตบอลโลก รอบ 12 ทีมสุดท้าย โซนเอเชีย กลุ่ม B นัดที่ 8 พบ สหรัฐอาหรับเอมิเรตส์ (ยูเออี) วันที่ 13 มิ.ย. ที่สนามราชมังคลากีฬาสถาน โดย มิโลวาน ราเยวัช หัวหน้าโค้ชคนใหม่ ประกาศรายชื่อ 35 นักเตะ เพื่อเข้าแคมป์ฝึกซ้อมที่เกียรติธานี คันทรีคลับ ตั้งแต่วันที่ 29 พ.ค. ยกเว้น 9 นักเตะจากเอสซีจี เมืองทอง ยูไนเต็ด และ 2 นักเตะเชียงราย ยูไนเต็ด ที่จะเข้าแคมป์วันที่ 3 มิ.ย. หลังจากเสร็จศึกไทยลีกนัดตกค้าง ในวันที่ 2 มิ.ย. นั้น ล่าสุด เมื่อวันที่ 31 พ.ค. ผู้สื่อข่าว รายงานว่า รุ่งรัฐ ภูมิจันทึก ได้อาการบาดเจ็บบริเวณเข่าซ้ายที่ไปกระแทกกับเสาประตู ในระหว่างการฝึกซ้อมช่วงเช้า จนมีอาการช้ำและบวม คาดว่ามีโอกาสสูงที่แนวรุกร่างเล็กจากราชบุรี มิตรผล เอฟซี จะถอนตัวเป็นรายที่ 2 ต่อจาก ศราวุฒิ มาสุข กองหน้าจากบางกอกกล๊าส เอฟซี  ",
  "url": "https://www.dailynews.co.th/sports/577156",
  "date": "2017-06-03T22:07:19.086Z"
}