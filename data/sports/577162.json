{
  "id": 577162,
  "title": "\"เบล\"รับไม่ฟิตเต็มร้อยชิงแชมเปี้ยนส์ลีก | เดลินิวส์",
  "description": "\u0027เบล\u0027 ยอมรับ ไม่ฟิตเต็มร้อย ชิงดำ \u0027แชมเปี้ยนส์ ลีก\u0027 กับ \u0027ม้าลาย\u0027 แต่ยันถ้าได้โอกาส พร้อมลุยเต็มที่",
  "keywords": "แกเร็ธ เบล, รีล มาดริด, แชมเปี้ยนส์ ลีก, ยูเวนตุส,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "แกเร็ธ เบล ปีกจรวดทีมชาติเวลส์ของ \"ราชันชุดขาว\" รีล มาดริด ยอมรับว่า ไม่ฟิตเต็มที่ 100 เปอร์เซ็นต์ ก่อนเกมยูฟ่า แชมเปี้ยนส์ ลีก รอบชิงชนะเลิศ กับ \"ม้าลาย\" ยูเวนตุส ที่สนามมิลเลนเนียม สเตเดี้ยม ในกรุงคาร์ดิฟฟ์ ประเทศเวลส์ ในวันเสาร์ที่จะถึงนี้ ถึงแม้ว่าเจ้าตัวจะกลับมาซ้อมได้แล้วก็ตาม เบล วัย 27 ปี ไม่ได้ลงเล่นตั้งแต่ได้รับบาดเจ็บ ในเกมลา ลีกา สเปน กับ บาร์เซโลนา เมื่อ 23 เม.ย. ที่ผ่านมา โดยเขาไม่ได้เล่นให้ มาดริด ใน 8 เกมล่าสุด รวมถึงเกมลีกนัดสุดท้ายของฤดูกาลที่ชนะ มาลากา พร้อมคว้าแชมป์ลีกมาครองเป็นครั้งแรกนับตั้งแต่ปีค.ศ. 2012  ล่าสุด ถึงแม้จะกลับมาซ้อมได้แล้ว แต่อดีตปีก สเปอร์ เผยว่า \"ผมไม่ฟิต 100 เปอร์เซ็นต์ ผมเข้ารับการผ่าตัดข้อเท้า ซึ่งยังไม่หายดีนัก ผมเจ็บมากในการซ้อม และต้องกินยาเพื่อลงเล่นมาหลายเกม แต่ถ้าหากผมได้รับเลือกให้เป็นตัวจริง ผมจะพร้อมลงสนามแน่นอน\".  ",
  "url": "https://www.dailynews.co.th/sports/577162",
  "date": "2017-06-03T22:07:04.952Z"
}