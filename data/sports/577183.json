{
  "id": 577183,
  "title": "กาซอร์ลาผ่าข้อเท้า8รอบพักยาวถึงตุลา | เดลินิวส์",
  "description": "\u0027กาซอร์ลา\u0027 เปิดเผยว่า เขาต้องเข้ารับการผ่าตัดรักษาอาการเดี้ยงที่ข้อเท้าถึง 8 รอบ และจะกลับมาลงเตะฟุตบอลได้อีกครั้งในเดือน ต.ค.",
  "keywords": "ซานติ กาซอร์ลา,อาร์เซนอล,ปืนใหญ่,ข้อเท้า,ฟุตบอล,พรีเมียร์ลีก,อังกฤษ,สเปน,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "สื่อแดนผู้ดีรายงานข่าวว่า ซานติ กาซอร์ลา มิดฟิลด์ชาวสแปนิชของ \"ปืนใหญ่\" อาร์เซนอล ต้องหยุดพักฟื้นรักษาตัวยาวจนถึงเดือนตุลาคมนี้ เนื่องจากอาการบาดเจ็บที่ข้อเท้าขวาไม่หายขาด ทำให้ต้องขึ้นเขียงผ่าตัดรักษาเป็นรอบที่ 8 กาซอร์ลา วัย 32 ปี ลงเล่นให้กับ อาร์เซนอล เพียงแค่ 11 นัดเท่านั้นในฤดูกาล 2015-16 และไม่ได้ลงเล่นเลยในฤดูกาล 2016-17 เนื่องจากบาดเจ็บหนักที่ข้อเท้า จากเกมที่ อาร์เซนอล เอาชนะ ลูโดโกเรตส์ เมื่อเดือน ต.ค. ปี 2015 โดยล่าสุด กาซอร์ลา ได้ไปร่วมฉลองแชมป์เอฟเอ คัพ สมัยที่ 13 กับ \"ปืนใหญ่\" ที่สนามเวมบลีย์ เมื่อวันเสาร์ที่ผ่านมาด้วย และเจ้าตัวได้เปิดเผยว่า ยังไม่พร้อมลงเล่นจนกว่าจะถึงเดือน ต.ค. ปีนี้ \"มันยากที่จะระบุวัน(หายเจ็บกลับมาลงสนามได้อีกครั้ง) แต่ผมไม่คิดว่า จะพร้อมภายใน 5 เดือนนับจากนี้ ผมลงเล่นครั้งสุดท้าย เดือนตุลาคมปีก่อน ผมต้องเข้ารับการผ่าตัดถึง 8 ครั้ง และครั้งสุดท้าย เมื่อวันจันทร์ที่ผ่านมา ผมหวังว่าอาการจะดีขึ้นโดยเร็ววัน\".",
  "url": "https://www.dailynews.co.th/sports/577183",
  "date": "2017-06-03T22:07:26.125Z"
}