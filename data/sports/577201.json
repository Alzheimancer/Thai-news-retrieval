{
  "id": 577201,
  "title": "เอเมอร์สันเผยโด้เกือบย้ายมาม้าลาย | เดลินิวส์",
  "description": "\u0027เอเมอร์สัน\u0027 เปิดเผยว่า \u0027ม้าลาย\u0027 เคยเดินหน้าไล่ล่า \u0027โรนัลโด\u0027 หวังคว้าตัวมาเสริมทัพ แต่ \u0027ผีแดง\u0027 ปฏิเสธที่จะขายให้",
  "keywords": "เอเมอร์สัน,ยูเวนตุส,รีล มาดริด,คริสเตียโน โรนัลโด,ฟุตบอล,แมนฯ ยูไนเต็ด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เอเมอร์สัน กลางรับชาวบราซิเลี่ยน วัย 41 ปี ที่เคยค้าแข้งกับ \"ราชันชุดขาว\" รีล มาดริด ระหว่างปี 2006-2007 และ \"ม้าลาย\" ยูเวนตุส ระหว่างปี 2004-2006 ออกมาเปิดเผยว่า คริสเตียโน โรนัลโด ซูเปอร์สตาร์ลูกหนังชื่อก้องโลกชาวโปรตุกีส เกือบจะย้ายจาก แมนฯ ยูไนเต็ด ไปค้าแข้งกับ ยูเวนตุส ในยุคที่มี ฟาบิโอ คาเปลโล คุมทัพ ระหว่างปี 2006-2007 โดยตอนนั้น คาเปลโล ต้องการได้ตัว โรนัลโด มาเสริมทัพ และเขาได้แจ้งให้บอร์ดบริหารของ ยูเวนตุส ทราบ แต่ท้ายที่สุดแล้ว การซื้อขายก็ไม่เกิดขึ้น เพราะ \"ผีแดง\" แมนฯ ยูไนเต็ด ปฏิเสธที่จะขาย โรนัลโด ให้ ก่อนจะยอมขายให้กับ รีล มาดริด ในปี 2009 เอเมอร์สัน กล่าวว่า \"ผมเคยได้คุยกับ คาเปลโล (สมัยคุม ยูเวนตุส) เขาบอกผมว่า เขาต้องการเซ็นสัญญาคว้าตัว คริสเตียโน โรนัลโด มาร่วมทีม\" ทั้งนี้ เอเมอร์สัน ยังได้ทายผลการแข่งขันฟุตบอลยูฟ่า แชมเปี้ยนส์ ลีก ฤดูกาล 2016-17 รอบชิงชนะเลิศ ที่ 2 อดีตต้นสังกัดของเขา รีล มาดริด กับ ยูเวนตุส ต้องมาดวลแข้งกันเองว่า \"จู๊ฟจะชนะ 2-1 ในรอบชิงดำ เซร์คิโอ รามอส และ (เปาโล) ดีบาลา จะยิงประตูได้ทั้งสองคน\".",
  "url": "https://www.dailynews.co.th/sports/577201",
  "date": "2017-06-03T22:12:50.092Z"
}