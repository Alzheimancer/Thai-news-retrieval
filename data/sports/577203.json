{
  "id": 577203,
  "title": "มิลานจ่อได้เคสซีไม่แคร์แม้อาจโกงอายุ | เดลินิวส์",
  "description": "\u0027ปิศาจแดงดำ\u0027 จ่อคว้าตัว \u0027เคสซี\u0027 มาเสริมทัพ คาดเซ็นสัญญาวันพฤหัสบดีนี้ แม้นักเตะถูกตั้งข้อสงสัยว่าอาจโกงอายุก็ตาม",
  "keywords": "เอซี มิลาน,ฟรองค์ เคสซี,อตาลันตา,ฟุตบอล,อิตาลี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"ปิศาจแดงดำ\" เอซี มิลาน จ่อได้ตัว ฟรองค์ เคสซี มิดฟิลด์จอมพลังทีมชาติไอวอรีโคสต์ จาก อตาลันตา มาเสริมทัพ คาดเซ็นสัญญากันระยะเวลา 5 ปี ในวันพฤหัสบดีนี้ แม้สื่อแอฟริกันจะรายงานข่าวว่า ในการตรวจร่างกายของ เคสซี วันนี้ ผลการตรวจทำให้ทีมแพทย์สงสัยว่า เขาน่าจะอายุ 26 ปี ไม่ใช่อายุ 20 ปีอย่างที่เจ้าตัวได้แจ้งให้ทุกคนทราบ นั่นแสดงให้เห็นว่า นักเตะรายนี้อาจมีการโกงอายุ แต่ทาง มิลาน ไม่ได้ซีเรียสในเรื่องนี้ ทำให้การซื้อขายยังคงเดินหน้าต่อไปเหมือนเดิม หากไม่มีปัญหาอะไรเกิดขึ้น เคสซี จะเซ็นสัญญาเป็นนักเตะใหม่รายที่ 2 ของ มิลาน ต่อจาก มาเตโอ มูซัคคิโอ ส่วน ริคาร์โด โรดริเกซ คาดว่าจะเป็นผู้เล่นรายที่ 3 ที่ย้ายมาค้าแข้งในถิ่นซาน ซีโร.",
  "url": "https://www.dailynews.co.th/sports/577203",
  "date": "2017-06-03T22:12:52.440Z"
}