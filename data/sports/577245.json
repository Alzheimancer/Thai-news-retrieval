{
  "id": 577245,
  "title": "\"สมยศ\"มั่นใจพัฒนาเปาถูกทาง | เดลินิวส์",
  "description": "วิทยากรฟีฟ่า เปิดคลิปบอลไทย ดูจะๆ ทีละช็อต ติวเข้มผู้ตัดสิน ด้าน \u0027สมยศ\u0027 มั่นใจ พัฒนาท่านเปามาถูกทางแล้ว",
  "keywords": "สมยศ บอลไทย ทีมชาติ กรรมการ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เมื่อวันที่ 1 มิ.ย. ที่โรงแรม KU Home มหาวิทยาลัยเกษตรศาสตร์ วิทยาเขตบางเขน สมาคมกีฬาฟุตบอลฯ จัดงานอบรมผู้ตัดสินในโครงการ AFC President\u0027s Initiatives : Expert Pool TPL Matches Clips Review Workshop MD 9-17 ซึ่งเป็นหนึ่งในโปรเจคภายในโครงการ AFC Expert Pool เรื่องการพัฒนาผู้ตัดสิน ซึ่งจะนำเอาเหตุการณ์การทำหน้าที่ของผู้ตัดสินในไทยลีก 1, ไทยลีก 2 สัปดาห์ที่ 9-17 มาดูอีกครั้ง เพื่อนำมาตัดสินใจ มีผู้อบรม 78 คน พล.ต.อ.สมยศ พุ่มพันธุ์ม่วง นายกสมาคมกีฬาฟุตบอลฯ กล่าวว่า การทำหน้าที่ของผู้ตัดสิน ที่มีส่วนสำคัญในลำดับต้นๆ ของการพัฒนาฟุตบอลไทย เชื่อว่าสมาคมฯ ได้พัฒนากรรมการมาถูกทางแล้ว มีการฝึกอบรมจากวิทยากรที่มีความรู้และได้รับการยอมรับจากฟีฟ่า และ เอเอฟซี ซึ่งผู้ตัดสินเองก็ต้องไม่หยุดที่จะพัฒนา เรียนรู้ กฎกติกาใหม่ๆ รวมทั้งรักษาสมรรถภาพร่างกาย ขอฝากทุกคน ช่วยกันปฏิวัติวงการฟุตบอลไทย ปฏิบัติหน้าที่ด้วยความบริสุทธิ์ ยุติธรรม มีคุณธรรม ฟาฮัด อับดุลลาเยฟ ที่ปรึกษาฝ่ายพัฒนาผู้ตัดสินของฟีฟ่า กล่าวว่า ปีนี้จะเน้นดูคลิปเหตุการณ์ในประเทศไทย เพื่อให้ทุกคนเห็นภาพมากขึ้น นี่คือโครงการต่อเนื่อง เน้นเหตุการณ์ที่ไม่ชัดเจนที่มักจะเกิดขึ้นในกรอบเขตโทษ  ",
  "url": "https://www.dailynews.co.th/sports/577245",
  "date": "2017-06-03T22:12:45.306Z"
}