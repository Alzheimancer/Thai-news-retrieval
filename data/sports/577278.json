{
  "id": 577278,
  "title": "\u0027เวนตูรา\u0027 พอใจ \u0027อัซซูรี\u0027 ชุดบีอัดสมันยับ  | เดลินิวส์",
  "description": "จามปิเอโร เวนตูรา กุนซือทีมชาติอิตาลี พอใจทัพ \u0027อัซซูรี\u0027 ชุดดาวรุ่งไล่ถล่ม ซาน มาริโน ยับ 8-0 ชี้ นักเตะเหล่านี้คืออนาคตของทีมชาติ",
  "keywords": "จามปิเอโร เวนตูรา, ทีมชาติอิตาลี, อัซูรี, ซาน มาริโน, คาร์โล คาสเตลลานี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "จามปิเอโร เวนตูรา กุนซือทีมชาติอิตาลี ออกมาแสดงความพอใจกับผลงานของลูกทีม หลังพลพรรค \"อัซซูรี\" ชุดที่เต็มไปด้วยนักเตะหน้าใหม่และบรรดาดาวรุ่ง เปิดสนาม คาร์โล คาสเตลลานี ในเมืองเอ็มโปลี ถล่ม ซาน มาริโน ยับเยิน 8-0 ในเกมอุ่นเครื่องเมื่อวันพุธที่ผ่านมา โดยระบุว่านักเตะชุดนี้น่าจะเป็นขุมกำลังชั้นดีสำหรับทีมชาติในอนาคต      เกมนี้ \"อัซูรี\" ได้ จานลูกา ลาปาดูลา ดาวยิง เอซี มิลาน ซัดแฮตทริก ขระที่ จานมาร์โก แฟร์รารี, อันเดรีย เปตานญา, มัตเตีย คัลดารา และ มัตเตโอ โปลิตาโน เรียงหน้ายิงคนละลูก ส่วนอีกประตูเป็นการทำเข้าประตูตัวเองของ โจวานนี โบนินี นักเตะทีมเยือน ซึ่งหลังเกม เวนตูรา กล่าวว่า \"เกมนี้เราไม่มีพื้นที่ให้เล่นมากนัก แต่เราก็ประสานงานกันได้ดี โดยเฉพาะในช่วง 30 นาทีแรกของเกม ผมเชื่อว่านักเตะเหล่านี้จะเป็นส่วนหนึ่งของอนาคตสำหรับทีมชาติอิตาลี ไม่ว่าจะเป็นเมื่อไหร่ก็ตาม พวกเขายังอายุน้อยแต่มีศักยภาพ และพวกเขาต้องใช้เวลาในการพัฒนาฝีเท้าขึ้นไปสู่ระดับทีมชาติชุดใหญ่ให้ได้\"   ",
  "url": "https://www.dailynews.co.th/sports/577278",
  "date": "2017-06-03T22:12:47.651Z"
}