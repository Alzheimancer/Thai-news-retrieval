{
  "id": 577282,
  "title": "\u0027ผี\u0027 ปัดเงิน 60ล.ขาย \u0027เดเคอา\u0027 ให้ \u0027ชุดขาว\u0027 | เดลินิวส์",
  "description": "สื่อดังแดนผู้ดีตีข่าว “ผีแดง” บอดปัดข้อเสนอ 60 ล้านปอนด์จาก “ราชันชุดขาว” เพื่อขอซื้อ ดาวิด เด เคอา ไปเฝ้าเสาในถิ่นซานติอาโก เบร์นาเบว อย่างไม่ใยดี แต่คาดทีมดังแดนกระทิงดุยังตื๊อต่อ",
  "keywords": "สกายสปอร์ตส์, ผีแดง, แมนเชสเตอร์ ยูไนเต็ด รีล มาดริด, ราชันชุดขาว, ดาวิด เด เคอา, 60 ล้านปอนด์ ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"สกายสปอร์ตส์\" สื่อกีฬาชื่อดังในประเทศอังกฤา รายงานว่า แมนเชสเตอร์ ยูไนเต็ด ยักษ์ใหญ่แห่งศึกพรีเมียร์ลีก อังกฤษ ปฏิเสธข้อเสนอมูลค่า 60 ล้านปอนด์ (ราว 2,700 ล้านบาท) เพื่อขอซื้อตัว ดาวิด เด เคอา นายทวารมือ 1 ของทีมไปเฝ้าเสาในถิ่น ซานติอาโก เบร์นาเบว แม้จะเป็นจำนวนเงินที่มากกว่าสถิติค่าตัวนายทวารที่สูงที่สุดในโลกของ จานลุยจิ บุฟฟอน เมื่อครั้งย้ายจาก ปาร์มา มาอยู่กับ ยูเวนตุส ร่วมเท่าตัวก็ตาม       ก่อนหน้านี้ \"ราชันชุดขาว\" เคยเกือบได้ตัว เด เคอา ไปร่วมทีมเมื่อช่วงซัมเมอร์เมื่อ 2 ปีก่อน แต่สุดท้ายก็ชวดได้ตัวมือกาวทีมชาติสเปนในวินาทีสุดท้ายปิดตลาด เนื่องจากมีปัญหาเรื่องการส่งเอกสาร ก่อนที่มือกาววัย 26 ปี จะต่อสัญญาเฝ้าเสาในถิ่น โอลด์ แทรฟฟอร์ด ในเวลาต่อมา แต่ยักษ์ใหญ่จากแดนกระทิงดุยังตื๊อด้วยการยื่นข้อเสนอ 60 ล้านปอนด์ให้ \"ผีแดง\" พิจารณาอีกครั้งในช่วงซัมเมอร์นี้ แต่ แมนฯ ยูไนเต็ด ยังคงปฏิเสธข้อเสนอดังกล่าว อย่างไรก็ตาม คาดว่า รีล มาดริด น่าจะยังคงไม่ละความพยายามในการไล่ล่าตัว เด เคอา ในช่วงซัมเมอร์นี้   ",
  "url": "https://www.dailynews.co.th/sports/577282",
  "date": "2017-06-03T22:18:23.018Z"
}