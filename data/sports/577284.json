{
  "id": 577284,
  "title": "\u0027บัลเบร์เด\u0027 ลั่นพา \u0027บาร์ซา\u0027 ยิ่งใหญ่ | เดลินิวส์",
  "description": "เอร์เนสโต บัลเบร์เด เปิดตัวกับ “บาร์ซา” อย่างเป็นทางการแล้ว ลั่นขอพา “เจ้าบุญทุ่ม” ยิ่งใหญ่กว่าเก่า",
  "keywords": "เอร์เนสโต บัลเบร์เด, บาร์เซโลนา, เจ้าบุญทุ่ม, คัมป์ นู,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เอร์เนสโต บัลเบร์เด กุนซือคนใหม่ของ บาร์เซโลนา มหาอำนาจลูกหนังแห่งศึก ลา ลีกา สเปน ออกมาระบุว่าเขาตั้งเป้าจะพาทีม \"เจ้าบุญทุ่ม\" ไปสู่ความยิ่งใหญ่ยิ่งกว่าเดิมให้ได้ หลังเจ้าตัวเซ็นสัญญา 2 ปีเข้ามาเป็นนายใหญ่คนใหม่แห่งถิ่น คัมป์ นู และเพิ่งเปิดตัวกับสโมสรอย่างเป็นทางการไปเมื่อวันพุธที่ผ่านมา       บัลเบร์เด ซึ่งสมัยเป็นนักเตะเคยค้าแข้งอยู่กับ \"บาร์ซา\" ในช่วงปี ค.ศ. 1988-1990 นั้น กล่าวว่า \"ถือเป็นเกียรติอย่างมากที่ได้มาที่นี่ ผมรู้สึกว่าตัวเองโชคดีที่สโมสรนึกถึงผม และเสนองานนี้ให้ผม ผมรู้สึกตื่นเต้นที่กำลังจะได้ไปสู้อีกก้าวหนึ่งของชีวิตการเป็นกุนซือ ถือเป็นความท้าทายครั้งสำคัญ และผมก็มีความตั้งใจที่จะทำให้ บาร์เซโลนา ยิ่งใหญ่กว่าที่เป็นอยู่ในเวลานี้\"  ",
  "url": "https://www.dailynews.co.th/sports/577284",
  "date": "2017-06-03T22:18:25.383Z"
}