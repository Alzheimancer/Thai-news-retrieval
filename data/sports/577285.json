{
  "id": 577285,
  "title": "\u0027เจมส์\u0027 เซ็งมือดีพ่นสีเหยียดผิวถึงบ้าน | เดลินิวส์",
  "description": "เลบรอน เจมส์ สุดเซ็ง เจอมือดีพ่นสีเหยียดผิวถึงรั้วบ้านหรูใน ลอส แอนเจลิส เจ้าตัวพ้อ คนผิวสียังอยู่ยากในสังคมอเมริกัน ",
  "keywords": "เลบรอน เจมส์, คลีฟแลนด์ คาวาเลียร์ส, เหยียดผิว, ลอส แอนเจลิส,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เลบรอน เจมส์ ยอดนักยัดห่วงซูเปอร์สตาร์ของ คลีฟแลนด์ คาวาเลียร์ส ทีมดังในศึกบาสเกตบอล เอ็นบีเอ สหรัฐ โดนมือดีบุกพ่นสีสเปรย์เป็นคำเหยียดสีผิวบนรั้วบ้านมูลค่า 21 ล้านดอลลาร์สหรัฐ (ราว 735 ล้านบาท) ของเขา ในนครลอส แอนเจลิส โดยเจ้าหน้าที่ตำรวจท้องถิ่นกำลังตรวจสอบภาพจากกล้องวงจรปิด เพื่อหาตัวคนร้ายมาลงโทษต่อไป       “คิงเจมส์” ซึ่งอยู่ในระหว่างการเตรียมพรร้อมนำทัพ คาวาเลียร์ส ดวลกับ โกลเดน สเตท วอริเออร์ส ในรอบชิงชนะเลิศ เอ็นบีเอ นั้น กล่าวว่า “การเป็นคนผิวสีในอเมริกา มันเป็นเรื่องยาก ไม่ว่าคุณจะรวยหรือโด่งดังแค่ไหน การเหยียดผิวยังคงเป็นส่วนหนึ่งของโลกใบนี้ เป็นส่วนหนึ่งของอเมริกา และมันก็ยังมีความเกลียดชังอยู่ในทุก ๆ วัน โดยเฉพาะการเกลียดชังคนอเมริกาเชื้อสายแอฟริกัน มันคงต้องใช้เวลาอีกนาน กว่าที่คนแอฟริกัน-อเมริกัน จะรู้สึกว่าได้รับความเท่าเทียมในสังคม”   ",
  "url": "https://www.dailynews.co.th/sports/577285",
  "date": "2017-06-03T22:18:27.718Z"
}