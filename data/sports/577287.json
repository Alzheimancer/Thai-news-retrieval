{
  "id": 577287,
  "title": "\u0027คีโอว์น\u0027 ยุ \u0027ปืน\u0027 ขาย \u0027ซานเชซ-โอซิล\u0027 | เดลินิวส์",
  "description": "มาร์ติน คีโอว์น อดีตกองหลัง “ปืนใหญ่” ยุทีมเก่าขาย อเล็กซิส ซานเชซ กับ เมซุต โอซิล ทิ้งให้รู้แล้วรู้รอด ชี้ 2 แข้งดังคิดถึงแต่เรื่องตัวเองมากเกินไป พร้อมฟันธงทั้งคู่อยากย้ายทีมชัวร์ ",
  "keywords": "มาร์ติน คีโอว์น, ปืนใหญ่, อาร์เซนอล, อเล็กซิส ซานเชซ, เมซุต โอซิล ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "มาร์ติน คีโอว์น อดีตปราการหลังจอมแกร่งของ อาร์เซนอล ยอดทีมในศึกพรีเมียร์ลีก อังกฤษ ออกมากระตุ้นให้ \"ปืนใหญ่\" ขาย 2 นักเตะซูเปอร์สตาร์ในทีมอย่าง อเล็กซิส ซานเชซ และ เมซุต โอซิล ออกไปให้รู้แล้วรู้รอด เนื่องจากมองว่าทั้งคู่เห็นแต่ความต้องการของตัวเองเป็นสำคัญมากเกินไป แถมยังไม่ยอมต่อสัญญากับทีมทั้งที่ทั้งคู่เหลือสัญญาอยู่อีกแค่ปีเดียว       คีโอว์น กล่าวว่า \"มีหลายครั้งในฤดูกาลที่ผ่านมา ที่พวกเขาคิดถึงแต่ตัวเองมากไป ถึงเวลาที่ผู้จัดการทีมต้องตัดสินใจครั้งสำคัญ เรื่องการต่อสัญญาของ ซานเชซ ต้องได้รับการจัดการให้เรียบร้อย แต่มันจะเกิดขึ้นหรือเปล่า? แล้ว โอซิล จะอยู่กับทีมต่อไปหรือไม่? ผมเชื่อว่าทั้งคู่ต้องการย้ายทีม เพราะอยากได้แชมป์ ยูฟ่า แชมเปี้ยนส์ ลีก รวมถึงแชมป์พรีเมียร์ลีก แต่พวกเขารู้สึกว่ามันเป็นไปไม่ได้หากยังอยู่กับ อาร์เซนอล แต่สโมสรต้องสำคัญกว่านักเตะแค่ 2 คน\"     ",
  "url": "https://www.dailynews.co.th/sports/577287",
  "date": "2017-06-03T22:18:30.076Z"
}