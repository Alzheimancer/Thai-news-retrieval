{
  "id": 577289,
  "title": "\u0027รอสซี\u0027 ลุ้นหายทันซิ่ง \u0027อิตาเลียนกรังด์ปรีซ์\u0027 | เดลินิวส์",
  "description": "วาเลนติโน รอสซี เผยกำลังลุ้นหนักให้หายเจ็บทันลงซิ่งในศึกอิตาเลียน กรังด์ปรีซ์ สุดสัปดาห์นี้ หลังเพิ่งขี่รถมอเตอร์ครอสส์ล้มจนบาดเจ็บเมื่อสัปดาห์ก่อน",
  "keywords": "วาเลนติโน รอสซี, โมโต จีพี, โมวีสตาร์ ยามาฮ่า, อิตาเลียน กรังด์ปรีซ์, มูเกลโล, มอเตอร์ครอสส์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "วาเลนติโน รอสซี ยอดนักซิ่ง โมโต จีพี ชาวอิตาลี ของทีมโมวีสตาร์ ยามาฮ่า ออกมายอมรับว่าเขายังรู้สึกเจ็บที่หน้าอกและท้อง หลังประสบอุบัติเหตุขณะขี่รถมอเตอร์ครอสส์ในบ้านเกิดเมื่อช่วงสัปดาห์ที่ผ่านมา แต่ยังยืนยันว่าเขาจะทำทุกวิถีทางเพื่อเรียกความฟิตทันลงแข่งในศึก อิตาเลียน กรังด์ปรีซ์ ที่สนามมูเกลโล ในวันอาทิตย์นี้      อดีตแชมป์โลก 9 สมัย ซึ่งปัจจุบันรั้งอันดับ3 ในตารางคะแนนสะสมประเภทนักขับนั้น กล่าวเมื่อวันพุธที่ผ่านมาว่า “ผมยังต้องลุ้น แต่มันยังมีเวลาอีก 2-3 วันในการรักษาอาการ โชคดีที่อาการของผมมันดีขึ้นเรื่อย ๆ ซึ่งมันทำให้ผมมีลุ้นหายทันลงแข่งที่ มูเกลโล ในช่วงสุดสัปดาห์  และผมจะทำทุกอย่างเพื่อลงแข่งขันให้ได้ในวันอาทิตย์นี้” ",
  "url": "https://www.dailynews.co.th/sports/577289",
  "date": "2017-06-03T22:18:20.662Z"
}