{
  "id": 577317,
  "title": "\"แสนซน-อีเซ\"คว้าคู่เดือดมวยทรูฯ | เดลินิวส์",
  "description": "แสนซน เอราวัณ ชนะคะแนน อีเซ ว.วันชัย จากญี่ปุ่น คว้าคู่เดือดมวยไทยทรูโฟร์ยู ประจำเดือน พ.ค.",
  "keywords": "แสนซน เอราวัณ ชนะคะแนน อีเซ ว.วันชัย จากญี่ปุ่น คว้าคู่เดือดมวยไทยทรูโฟร์ยู ประจำเดือน พ.ค.   \t,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เมื่อวันที่ 1 มิ.ย. ที่เพชรยินดี คิงดอมส์ เขตจรัญสนิทวงศ์ กทม. นายประเสริฐ หอธรรมรัตน์ ประธานคณะกรรมการจัดอันดับมวยไทยทรูโฟร์ยู จากรายการมวยไทย \"ศึกมวยมันส์วันศุกร์\" ที่เวทีมวยนานาชาติรังสิต ซึ่งทำการถ่ายทอดสดทุกวันศุกร์ ช่องทรูโฟร์ยู (หมายเลข 24) เวลา 18.00-20.00 น. เป็นประธานจัดการประชุมเพื่อจัดอันดับนักมวยไทยในศึกมวยมันส์วันศุกร์ จากรุ่น 105 ปอนด์ ไปจนถึง รุ่น 154 ปอนด์ รวมทั้งสิ้น 10 รุ่น โดยมีคณะกรรมการฯ ร่วมประชุมจัดอันดับกันอย่างพร้อมเพรียง หลังงานประชุมคณะกรรมการได้มีการคัดเลือกคู่มวยดุเดือด และนักมวยไทยยอดเยี่ยมประจำเดือน ผลปรากฎว่า ในที่ประชุมมีความเห็นให้คู่ของ แสนซน เอราวัณ ชนะคะแนน อีเซ ว.วันชัย (ญี่ปุ่น) คว้าแชมป์รุ่น 112 ปอนด์ มวยไทยทรูโฟร์ยู เมื่อวันที่ 5 พ.ค.ที่ผ่านมา ได้รับรางวัลคู่มวยดุเดือดประจำเดือน พ.ค. ไปครอง ส่วนนักมวยไทยยอดเยี่ยม ประจำเดือน พ.ค. ได้แก่ สะท้านเมืองเล็ก หนุ่มพรเทพ           ",
  "url": "https://www.dailynews.co.th/sports/577317",
  "date": "2017-06-03T22:23:57.929Z"
}