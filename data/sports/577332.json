{
  "id": 577332,
  "title": "\"ชนาธิป\"เตะนัดอำลาเมืองทองวันศุกร์นี้ | เดลินิวส์",
  "description": "\u0027เมสซีเจ\u0027 เตรียมลงสนามนัดสุดท้ายให้ \u0027เมืองทอง\u0027 เกมไทยลีกเปิดบ้านเจอ \u0027เชียงราย\u0027 วันศุกร์นี้ ก่อนย้ายไป \u0027คอนซาโดเล ซัปโปโร\u0027",
  "keywords": "เมสซีเจ เมืองทอง อำลาทีม เจลีก คอนซาโดเล,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"เมสซี่เจ\" ชนาธิป สรงกระสินธ์ จะลงสนามนัดสุดท้ายให้กับ \"กิเลนผยอง\" เอสซีจี เมืองทอง ยูไนเต็ด ในเกมโตโยต้าไทยลีก วันที่ 2 มิ.ย. ที่เปิดเอสซีจี สเตเดี้ยม พบ \"กว่างโซ้ง\" เชียงราย ยูไนเต็ด เตะเวลา 19.00 น. ถ่ายทอดสด ทรูสปอร์ต 2 กับ ทรูสปอร์ต HD 2  ชนาธิป จะย้ายไปร่วมทีม คอนซาโดเล ซัปโปโร ทีมเจลีก ด้วยสัญญายืมตัว 1 ปีครึ่ง เริ่มตั้งแต่เลก 2 หรือประมาณเดือน ก.ค. ซึ่ง ชนาธิป จะเดินทางไปญี่ปุ่น หลังจบเกมทีมชาติไทย เตะฟุตบอลโลก รอบคัดเลือกพบ สหรัฐอาหรับเอมิเรตส์ วันที่ 13 มิ.ย. และการพบ กว่างโซ้ง ซึ่ง เมืองทอง ต้องการชัยชนะ เพื่อแซงบุรีรัมย์ คว้าแชมป์เลกแรกนั้น ชนาธิป จะลงสนามเป็นการสั่งลา ซึ่งหลังเกม ดาวเตะร่างเล็กจะกล่าวคำอำลาแฟนเมืองทองด้วย.",
  "url": "https://www.dailynews.co.th/sports/577332",
  "date": "2017-06-03T22:24:04.944Z"
}