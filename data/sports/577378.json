{
  "id": 577378,
  "title": "ชลบุรีจัดใหญ่\"ช้างศึกหนุ่ม\"ดวลแข้ง\"อิรัก23-ฉลามชล\" | เดลินิวส์",
  "description": "\u0027ชลบุรี\u0027 จัดงานใหญ่! สมาคมฯ ยก \u0027ช้างศึกพลังหนุ่ม\u0027 พร้อมด้วย อิรัก ยู-23 ดวลแข้งกับ \u0027ฉลามชล\u0027 3 นัด 5-10 มิ.ย.นี้ ที่ชลบุรี สเตเดี้ยม",
  "keywords": "ฟุตบอลทัวร์นาเม้นท์อุ่นเครื่อง “ยู 23 ฟีฟ่าเดย์ @ ชลบุรี สเตเดี้ยม”, ทีมชาติไทย ยู-23, ทีมชาติอิรัก ยู-23, ชลบุรี เอฟซี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "“เดอะเซนต์” อรรณพ สิงห์โตทอง รองประธานสโมสร \"ฉลามชล\" ชลบุรี เอฟซี เปิดเผยว่า ชลบุรี เอฟซี รับหน้าเสื่อเป็นเจ้าภาพ จัดฟุตบอลทัวร์นาเม้นท์อุ่นเครื่อง “ยู 23 ฟีฟ่าเดย์ @ ชลบุรี สเตเดี้ยม” โดยได้ “ช้างศึกพลังหนุ่ม” ทีมชาติไทยชุด อายุไม่เกิน 23 ปี กับ ทีมชาติอิรัก ยู-23 ร่วมชิงชัย ระหว่างวันที่ 5 -10 มิ.ย. นี้ ที่ชลบุรี สเตเดี้ยม จ.ชลบุรี สำหรับรายการนี้ถือเป็นเรื่องที่น่ายินดีของสโมสรฯ ที่ทางสมาคมฟุตบอลแห่งประเทศไทยฯ ให้ความไว้วางใจในการจัดโปรแกรมการแข่งขันอุ่นเครื่องในระดับนานาชาติ ซึ่งแน่นอนว่ามันเป็นผลดีของทุกๆ ฝ่าย ที่จะเข้ามาแข่งขันรายการนี้ โดยทีมชาติไทย ยู-23 เองก็จะได้ทดสอบระบบทีมหลังจากที่ได้เก็บตัว ส่วน ชลบุรี เอฟซี เองก็จะได้ทดสอบทีม ก่อนที่จะเปิดการแข่งขันไทยลีก ในช่วงเลก 2 ส่วนโปรแกรมการแข่งขันมีดังนี้ วันที่ 5 มิ.ย. ชลบุรี เอฟซี พบกับ ทีมชาติไทย ยู-23, วันที่ 7 มิ.ย. ชลบุรี เอฟซี พบ ทีมชาติอิรัก ยู-23 และวันที่ 10 มิ.ย. ทีมชาติไทย ยู-23 พบ ทีมชาติอิรัก ยู-23 ในเวลา 19.00 น. คู่นี้ไทยรัฐทีวี จะถ่ายทอดสดการแข่งขันด้วย.  ",
  "url": "https://www.dailynews.co.th/sports/577378",
  "date": "2017-06-03T18:22:48.514Z"
}