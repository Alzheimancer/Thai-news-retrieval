{
  "id": 577419,
  "title": "ซัมเปาลีย้ายคุมฟ้าขาวเรียบร้อย | เดลินิวส์",
  "description": "\u0027ซัมเปาลี\u0027 คอนเฟิร์มกุนซือใหม่ทีมชาติ \u0027อาร์เจนตินา\u0027",
  "keywords": "ซัมเปาลี,อาร์เจนตินา,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เซบีญา ทีมดังในลา ลีกา สเปน ยืนยันว่า ฮอร์เก ซัมเปาลี ได้ย้ายไปทำหน้าที่กุนซือทีมชาติอาร์เจนตินาเป็นที่เรียบร้อย หลังสมาคมฟุตบอลอาร์เจนตินา และ เซบีญา ตกลงกันในหลักการเบื้องต้นมาเป็นสัปดาห์ แต่ เซบีญา ขีดเส้นตายให้ \"ฟ้าขาว\" ต้องทำงานเอกสารให้เสร็จภายในวันที่ 1 มิ.ย.ประเด็นหลักเป็นการหาข้อสรุปเรื่องเงินชดเชยและลุล่วงในที่สุด      \"ฮอร์เก ซัมเปาลี ได้ออกจากเซบีญาซึ่งมีผลทันที หลังจากเอกสารที่การันตีถึงค่าใช้จ่ายในการเลิกสัญญาก่อนกำหนด เราขออวยพรให้เขาประสบความสำเร็จกับการทำหน้าที่ครั้งใหม่และขอบคุณสำหรับสิ่งที่เขาทำให้เรามาในฤดูกาล 2016/17 ซึ่งทำให้ทีมบรรลุเป้าหมาย คว้าอันดับ 4 ซึ่งเป็นผลงานดีสุดเป็นอันดับ 2 ในประวัติศาสตร์ และเข้าไปเล่นยูฟ่า แชมเปี้ยนส์ลีก\"",
  "url": "https://www.dailynews.co.th/sports/577419",
  "date": "2017-06-03T18:22:36.737Z"
}