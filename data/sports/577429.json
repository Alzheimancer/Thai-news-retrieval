{
  "id": 577429,
  "title": "ผีซื้อลาคาเซตต์แทนกรีซมันน์ | เดลินิวส์",
  "description": "\u0027มูรินโญ\u0027 หันหา \u0027ลาคาเซตต์\u0027 หลังพับแผนซื้อ \u0027กรีซมันน์\u0027 ",
  "keywords": "ลาคาเซตต์,แมน ยู,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "โฮเซ มูรินโญ ผู้จัดการทีม \"ผีแดง\" แมนเชสเตอร์ ยูไนเต็ด เบนเข็มหา อเล็กซองเดร ลาคาเซตต์ กองหน้าทีมชาติฝรั่งเศสของโอลิมปิก ลียง เตรียมทุ่มข้อเสนอ 50 ล้านปอนด์ (ราว 2,250 ล้านบาท) หลังจากพับแผนคว้า อ็องตวน กรีซมันน์ กองหน้าทีมชาติฝรั่งเศสของ \"ตราหมี\" แอตเลติโก มาดริด ศาลอนุญาโตตุลาการกีฬา เพิ่งพิพากษายืนโทษแบนของแอตฯ มาดริด ที่ห้ามเซ็นสัญญานักเตะใหม่จนถึงเดือนม.ค. 2018 ทำให้พวกเขาปฏิเสธขาย กรีซมันน์ ในขณะเดียวกันก็ต้องล้มเลิกแผนเซ็น ลาคาเซตต์ เป็นการเปิดช่องให้ แมนฯ ยูไนเต็ด เข้าเสียบคว้าตัว  ขณะเดียวกัน กรีซมันน์ ร่วมยืนยันว่าจะอยู่กับทีมต่อไป หลังทวิตข้อความลงบนบัญชีทวิตเตอร์ของตัวเองว่า \"Now more than ever! #atleti #alltogether.\" หรือ \"ตอนนี้ยิ่งกว่าที่เคย! #แอตเลติ #เป็นหนึ่เดียวกัน\"  ซึ่งสื่อหลายสำนักในเมืองผู้ดีพร้อมใจกันตีความว่า ดาวเตะวัย 26 ปีกำลังบอกใบ้ว่าจะยังสวมชุดตราหมีต่อไปเหมือนเดิมในฤดูกาลหน้า",
  "url": "https://www.dailynews.co.th/sports/577429",
  "date": "2017-06-03T18:30:10.734Z"
}