{
  "id": 577431,
  "title": "โอซิลพร้อมต่อสัญญาปืนใหญ่ | เดลินิวส์",
  "description": "\u0027เดอะ ซัน\u0027 พาดหัว \u0027โอซิล\u0027โอเคต่อสัญญาอยู่ \u0027ปืน\u0027 ต่อไป ",
  "keywords": "โอซิล, อาร์เซนอล,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"เดอะ ซัน\" ตีข่าว เมซุต โอซิล เพลย์เมคเกอร์ทีมชาติเยอรมนี พร้อมแล้วกับการต่อสัญญาฉบับใหม่เพื่อค้าแข้งในถิ่นเอมิเรตส์ สเตเดียม ต่อไป ด้วยการรับค่าเหนื่อย 280,000 ปอนด์ต่อสัปดาห์ (ราว 12.6 ล้านบาท) แม้เคยมีข่าวก่อนหน้านี้ว่า โอซิล ต้องการค่าจ้าง 350,000 ปอนด์ต่อสัปดาห์ (ราว 15.75 ล้านบาท) ก็ตาม      แต่สำหรับ อเล็กซิส ซานเชซ กองหน้าชาวชิลี เป็นงานยากกว่าของ อาร์เซนอล ที่จะรั้งตัว เพราะนอกจากเรียกร้องค่าจ้างสูงมากแล้ว เจ้าตัวยังกลายเป็นเป้าหมายของหลายทีม ทั้งแมนฯ ซิตี, เชลซี และ บาเยิร์น มิวนิค โดยเฉพาะ \"เสือใต้\" ที่กำลังจะขอซื้อในราคา 40 ล้านปอนด์ (ราว 1,800 ล้านบาท) และกลายเป็นตัวเต็งทันที เนื่องจาก เวนเกอร์ ไม่ต้องการขายให้ทีมลีกเดียวกัน",
  "url": "https://www.dailynews.co.th/sports/577431",
  "date": "2017-06-03T18:30:16.501Z"
}