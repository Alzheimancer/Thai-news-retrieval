{
  "id": 577464,
  "title": "ปืนคลั่งยื่น 100 ล้านซื้่อเอ็มบัปเป | เดลินิวส์",
  "description": "เรื่องจริง?! \u0027เล กิ๊ป\u0027 ตีข่าวใหญ่ \u0027เวนเกอร์\u0027 ยื่น 100 ล้านยูโรซื้อ \u0027เอ็มบัปเป\u0027",
  "keywords": "เวนเกอร์,อาร์เซนอล,เอ็มบัปเป,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"เล กิ๊ป\" สื่อยักษ์ใหญ่ที่มีความน่าเชื่อถือสูงของฝรั่งเศส ประโคมข่าวใหญ่โต \"ปืนใหญ่\" อาร์เซนอล ได้ยื่นข้อเสนอ 100 ล้านยูโร (ราว 3,800 ล้านบาท) สู้กับ \"เรือใบสีฟ้า\" แมนฯ ซิตี และ \"ราชันชุดขาว\" รีล มาดริด เพื่อแย่งชิง คีลิยัน เอ็มบัปเป กองหน้าของโมนาโก มาล่าตาข่ายให้ได้  อาร์เซน เวนเกอร์ ที่เพิ่งต่อสัญญาใหม่ 2 ปี มีภารกิจหลักในช่วงซัมเมอร์เป็นการรั้ง เมซุต โอซิล และ อเล็กซิส ซานเชซ ให้อยู่ต่อไป ก็ยังเร่งหานักเตะใหม่เสริมทัพ ซึ่งหากคว้า เอ็มบัปเป มาได้สำเร็จก็จะเป็นการเรียกศรัทธาจากแฟนบอล \"เดอะ กันเนอร์ส\" กลับมาอีกครั้ง เพราะที่ผ่านมา เวนเกอร์ ไม่เคยต้องการทุ่มเงินมหาศาลขนาดนี้เพื่อนักเตะคนเดียวมาก่อน เอ็มบัปเป เพิ่งให้สัมภาษณ์ระหว่างเก็บตัวกับทีมชาติฝรั่งเศสว่า \"ผมมีเวลาคิดใคร่ครวญและไม่กลัวการย้ายทีม คำแนะนำของ เดส์ชองป์ (ผู้จัดการทีมชาติ) จะถูกนำมาคิด แต่ไม่ได้ชี้นำการตัดสินใจของผม มันยังมีเวลาอีกไมากให้ไตร่ตรอง\"",
  "url": "https://www.dailynews.co.th/sports/577464",
  "date": "2017-06-03T18:30:05.972Z"
}