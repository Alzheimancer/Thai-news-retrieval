{
  "id": 577542,
  "title": "\"ยอดธันวา-ขวัญเอก\"ชกรัสเซีย 3 มิ.ย.นี้ | เดลินิวส์",
  "description": "กระทรวงการต่างประเทศ จัดเผยแพร่มวยไทย ส่ง \u0027ยอดธันวา-ขวัญเอก\u0027 ปะทะ รัสเซีย 3 มิ.ย.นี้",
  "keywords": "กระทรวงการต่างประเทศ จัดเผยแพร่มวยไทย ส่ง \u0027ยอดธันวา-ขวัญเอก\u0027 ปะทะ รัสเซีย 3 มิ.ย.นี้,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ความเคลื่อนไหวของโครงการเผยแพร่กีฬามวยไทยในต่างประเทศ ของกระทรวงการต่างประเทศ (กต.) ที่กรุงมอสโก สหพันธรัฐรัสเซีย ซึ่งหลังจากเมื่อวันที่ 30 พ.ค. และวันที่ 31 พ.ค.ที่ผ่านมา ได้มีการโชว์ศิลปะมวยไทยและกิจกกรมสอนมวยไทย ที่กรุงมอสโก และเมืองนิชนีย์นอฟโกรอด ไปแล้วตามลำดับ ล่าสุดเมื่อวันที่ 2 มิ.ย. สองนักมวยของไทย ได้เดินทางไปที่กรีกรอรี ดรอสยิม กรุงมอสโก และร่วมชั่งน้ำหนักกับคู่ชกชาวรัสเซีย เพื่อเตรียมลงสู้ศึกมวยกระชัลมิตร จัดโดยสโมสรฟิตเนสเวิลด์คลาส ที่ปาร์คมูซิออน กรุงมอสโก ในวันที่ 3 มิ.ย. โดย “ยอดธันวา ศิษย์ธันวาเล็ก” จุฬา ลิ้นทอง พบกับ ดาวิดอฟ วาดิน รุ่น 67 กก. และ “ขวัญเอก ว.สูงเนิน” เอกชัย ใจสันทัด พบ อะเล็กซานเดอร์ พิซาเรียฟ ในรุ่น 67 กก. เช่นเดียวกัน หลังชั่งน้ำหนัก ยอดธันวา กล่าวว่า หลังจากได้เห็นคู่ชกแล้ว คิดว่าเขายังน่าจะอ่อนประสบการณ์และดูแล้วว่าน่าจะเอาชนะได้ไม่ยาก แต่ก็ต้องไม่ประมาท้ช่นกัน ในขณะที่ ขวัญเอก เผยว่า คู่ชกมีรูปร่างเล็กกว่า เราน่าจะได้เปรียบเล็กน้อย ซึ่งก็จะพยายามเอาชนะให้ได้.",
  "url": "https://www.dailynews.co.th/sports/577542",
  "date": "2017-06-03T18:30:00.802Z"
}