{
  "id": 577547,
  "title": "ปิศาจแดงดำคว้าตัวเคสซีเสริมทัพเรียบร้อย | เดลินิวส์",
  "description": "\u0027ปิศาจแดงดำ\u0027 คว้าตัว \u0027เคสซี\u0027 เสริมแกร่งแดนกลางเรียบร้อย เซ็นยืมตัว 2 ปีพร้อมออปชั่นซื้อขาด",
  "keywords": "เอซี มิลาน,ฟรองค์ เคสซี,อิตาลี,ปิศาจแดงดำ,อตาลันตา,ฟุตบอล,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"ปิศาจแดงดำ\" เอซี มิลาน ทีมดังในศึกกัลโช เซเรีย อา อิตาลี ประสบความสำเร็จ ในการคว้าตัว ฟรองค์ เคสซี มิดฟิลด์ทีมชาติไอวอรี โคสต์ จาก อตาลันตา มาเสริมทัพได้แล้ว หลังเซ็นสัญญาระยะกันเป็นที่เรียบร้อย เมื่อวันศุกร์ที่ 2 มิ.ย. ทำให้ เคสซี เป็นนักเตะรายที่ 2 ต่อจาก มาเตโอ มูซัคคิโอ ที่คว้าตัวมาเสริมแกร่งในซัมเมอร์นี้ ดาวเตะวัย 20 ปีผ่านการตรวจร่างกายกับ เอซี มิลาน ในสัปดาห์นี้ ก่อนเซ็นสัญญาร่วมทีมอย่างเป็นทางการ แม้มีรายงานข่าวว่า ผลการตรวจร่างกายระบุว่า เขาอาจโกงอายุ โดยคาดว่าปัจจุบันอายุ 26 ปี ไม่ใช่ 20 ปีอย่างที่แจ้งเอาไว้ในเอกสารก็ตาม แต่ มิลาน ไม่ได้ซีเรียสในเรื่องของอายุ สำหรับสัญญาครั้งนี้ เป็นการขอยืมตัวมาใช้งานระยะเวลา 2 ปี พร้อมเงื่อนไขสามารถซื้อขาดได้ในราคา 28 ล้านยูโร หลังสัญญายืมตัวหมดลง. ***ขอบคุณภาพจากเว็บเป็นทางการของสโมสรเอซี มิลาน www.acmilan.com",
  "url": "https://www.dailynews.co.th/sports/577547",
  "date": "2017-06-03T18:36:26.501Z"
}