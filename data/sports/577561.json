{
  "id": 577561,
  "title": "โรมาขอหงส์40ล้านยูโรค่าตัวซาลาห์ | เดลินิวส์",
  "description": "\u0027นางพญาหมาป่า\u0027 ยืนยันค่าตัว \u0027ซาลาห์\u0027 ต้อง 40 ล้านยูโร แต่ \u0027หงส์แดง\u0027 ไม่พร้อมจ่ายที่ตัวเลขดังกล่าว ยังต้องต่อรองราคากันต่อไป",
  "keywords": "โรมา,ลิเวอร์พูล,ฟุตบอล,อังกฤษ,อิตาลี,โมฮาเหม็ด ซาลาห์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "สื่อแดนมะกะโรนีตีข่าวว่า \"นางพญาหมาป่า\" โรมา แห่งศึกกัลโช เซเรีย อา อิตาลี ออกมายืนกรานเสียงหนักแน่นว่า หาก \"หงส์แดง\" ลิเวอร์พูล ทีมดังแห่งเวทีพรีเมียร์ลีก อังกฤษ อยากได้ตัว โมฮาเหม็ด ซาลาห์ แนวรุกทีมชาติอียิปต์ ไปเสริมทัพ จำเป็นต้องจ่ายค่าตัวที่ราคา 40 ล้านยูโร ทั้งนี้ มีข่าวว่า ซาลาห์ สามารถตกลงสัญญาส่วนตัวกับ ลิเวอร์พูล ได้เป็นที่เรียบร้อยแล้ว โดยเขาจะได้รับค่าเหนื่อยราว 90,000 ปอนด์ต่อสัปดาห์ ซึ่งมากกว่าที่ได้จาก โรมา ที่ 50,000 ปอนด์ต่อสัปดาห์ อย่างไรก็ดี การซื้อขายครั้งนี้ยังไม่บรรลุผลสำเร็จ เพราะ โรมา กับ ลิเวอร์พูล ยังตกลงเรื่องราคาค่าตัวของดาวเตะรายนี้ไม่ได้ ก่อนหน้านี้ มีข่าวว่า โรมา ได้ปฏิเสธข้อเสนอจำนวน 35 ล้านยูโรของ \"หงส์แดง\" เนื่องจากพวกเขาต้องการได้เงินจำนวน 40 ล้านยูโร เป็นค่าตัวของ ซาลาห์ อย่างไรก็ตาม ลิเวอร์พูล ไม่ต้องการจ่ายเงินมากถึงจำนวนดังกล่าว ส่งผลให้ทั้งสองทีมยังต้องต่อรองราคากันต่อไป ซาลาห์ โชว์ฟอร์มให้กับ โรมา ได้อย่างยอดเยี่ยมในฤดูกาล 2016-17 ที่ผ่านมา โดยเขายิงไปทั้งหมด 19 ประตู จ่ายให้เพื่อนยิง 15 แอสซิสต์ จากการลงสนาม 41 นัด ทำให้ฟอร์มไม่เข้าตา เจอร์เกน คล็อปป์ กุนซือคนเก่งชาวเยอรมันของ \"หงส์แดง\" ลิเวอร์พูล ที่อยากได้ตัวไปเสริมแกร่งในแนวรุก.",
  "url": "https://www.dailynews.co.th/sports/577561",
  "date": "2017-06-03T18:36:31.339Z"
}