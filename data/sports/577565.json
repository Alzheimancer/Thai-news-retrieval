{
  "id": 577565,
  "title": "ผีแดงเพิ่มเงินเป็น45ล้านป.ล่าเปริซิชเสริมทัพ | เดลินิวส์",
  "description": "\u0027ผีแดง\u0027 เพิ่มค่าตัว \u0027เปริซิช\u0027 เป็น 45 ล้านปอนด์ ทำ \u0027งูใหญ่\u0027 ใจอ่อน ตอบรับข้อเสนอเรียบร้อย",
  "keywords": "ผีแดง,แมนฯ ยูไนเต็ด,อิวาน เปริซิช,อินเตอร์ มิลาน,ฟุตบอล,อิตาลี,อังกฤษ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "สื่อแดนมะกะโรนีตีข่าวว่า \"ผีแดง\" แมนฯ ยูไนเต็ด ได้เพิ่มเงินค่าตัวของ อิวาน เปริซิช ขยับขึ้นไปที่ตัวเลข 45 ล้านปอนด์ ทำให้ \"งูใหญ่\" อินเตอร์ มิลาน ตอบรับข้อเสนอ ยอมขายแนวรุกวัย 28 ปี ให้กับทีมดังแห่งถิ่นโอลด์ แทรฟฟอร์ด เป็นที่เรียบร้อย เปริซิช ถือเป็นเป้าหมายลำดับต้น ๆ ของ โฮเซ มูรินโญ ในการเสริมทัพ \"ผีแดง\" ซัมเมอร์นี้ โดยมีรายงานข่าวว่า เมื่อสัปดาห์ที่แล้ว แมนฯ ยูไนเต็ด ได้ยื่นข้อเสนอมูลค่า 36 ล้านปอนด์ให้ อินเตอร์ มิลาน พิจารณา แต่ถูกตอบปฏิเสธกลับมา แต่ล่าสุด ได้ยื่นข้อเสนอใหม่เข้าไปอีกรอบ ด้วยการเพิ่มเงินเป็น 45 ล้านปอนด์ ทำให้ \"งูใหญ่\" ตกลงยอมขายให้แล้ว หากการเจรจาเรื่องรายละเอียดสัญญาส่วนตัวระหว่างนักเตะกับ \"ผีแดง\" ไม่มีปัญหา การย้ายทีมครั้งนี้น่าจะบรรลุผลสำเร็จในเร็ว ๆ นี้ มิดฟิลด์ชาวโครแอตวัย 28 ปี โชว์ฟอร์มได้ดีกับ อินเตอร์ มิลาน ในฤดูกาลที่ผ่านมา โดยเขายิงได้ 11 ประตู จ่ายให้เพื่อนยิงอีก 11 แอสซิสต์.",
  "url": "https://www.dailynews.co.th/sports/577565",
  "date": "2017-06-03T18:36:40.950Z"
}