{
  "id": 577566,
  "title": "ปืนใหญ่เดินหน้าล่าตูรานเสริมแนวรุก | เดลินิวส์",
  "description": "\u0027ปืนใหญ่\u0027 เดินหน้าไล่ล่า \u0027ตูราน\u0027 จาก \u0027บาร์ซา\u0027 มาเสริมแกร่งแนวรุก",
  "keywords": "ปืนใหญ่,อาร์เซนอล,บาร์เซโลนา,อาร์ดา ตูราน,ฟุตบอล,สเปน,อังกฤษ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"ปืนใหญ่\" อาร์เซนอล ตกเป็นข่าวว่าให้ความสนใจอยากได้ตัว อาร์ดา ตูราน มิดฟิลด์ชาวเติร์กของ บาร์เซโลนา มาเสริมทัพ โดยล่าสุด มีรายงานข่าวว่า เอร์เนสโต บัลเบร์เด กุนซือคนใหม่ของ \"บาร์ซา\" ได้แจ้งให้ ตูราน วัย 30 ปีรับทราบแล้วว่า สามารถย้ายสโมสรได้ เนื่องจากไม่อยู่ในแผนการทำทีมของเขา ทั้งนี้ อาร์เซน เวนเกอร์ กุนซือแดนน้ำหอม ต้องการได้ตัว ตูราน มาเสริมแกร่งแนวรุก เนื่องจากมีความเป็นไปได้ที่ทีมจะเสีย อเล็กซิส ซานเชซ ออกไปจากทีม ขณะที่ เมซุต โอซิล ก็ยังไม่แน่ว่าจะอยู่กับ \"ปืนใหญ่\" ต่อไปหรือไม่ นอกเหนือจาก อาร์เซนอล อีกหนึ่งสโมสรที่ให้ความสนใจอยากได้ตัว ตูราน เช่นกัน ได้แก่ อินเตอร์ มิลาน จากอิตาลี.",
  "url": "https://www.dailynews.co.th/sports/577566",
  "date": "2017-06-03T18:36:43.517Z"
}