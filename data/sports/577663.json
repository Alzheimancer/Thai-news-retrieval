{
  "id": 577663,
  "title": "\u0027เวนเกอร์\u0027 แย้มอาจยื่นซื้อ \u0027มาห์เรซ\u0027 | เดลินิวส์",
  "description": "อาร์แซน เวนเกอร์ แย้ม อาจยื่นขอซื้อ ริยาด มาห์เรซ ปี เลสเตอร์ มาเสริมทัพ “ปืนใหญ่” ระบุ ชื่นชอบฝีเท้าดาวเตะทีมชาติแอลจีเรียเป็นการส่วนตัว ",
  "keywords": "อาร์แซน เวนเกอร์, อาร์เซนอล, ริยาด มาห์เรซ, เลสเตอร์ ซิตี,  ปืนใหญ่,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "อาร์แซน เวนเกอร์ ผู้จัดการทีม อาร์เซนอล ยักษ์ใหญ่แห่งศึกพรีเมียร์ลีก อังกฤษ ออกมาแย้มว่าเขาอาจพิจารณาเรื่องการยื่นข้อเสนอซื้อ ริยาด มาห์เรซ ปีกของ เลสเตอร์ ซิตี มาร่วมทีมในช่วงซัมเมอร์นี้ หลังดาวเตะทีมชาติแอลจีเรีย แจ้งกับ “จิ้งจอกสยาม” ต้นสังกัดขอขึ้นบัญชีย้ายทีมอย่างเป็นทางการไปแล้วก่อนหน้านี้       เวนเกอร์ วึ่งเพิ่งต่อสัญญาคุมทัพ “ปืนใหญ่” ออกไปอีก 2 ปีนั้น กล่าวว่า “เรายังไม่ได้ยื่นข้อเสนอไป แต่ด้วยส่วนตัวแล้ว ผมชื่นชอบในตัวนักเตะคนนี้ ผมคิดว่าเขามีส่วนมาก ๆ ที่ช่วยให้ เลสเตอร์ คว้าแชมป์พรีเมียร์ลีกเมื่อ 2 ฤดูกาลก่อน ลองดูคนอื่น ๆ ที่ เลสเตอร์ สิ ซีซั่นที่ผ่านมามันเป็นความท้าทายที่มากขึ้นกว่าเดิม แต่มันก็ไม่ได้ทำให้ฝีเท้าของ มาห์เรซ ด้อยลงไปเลย ถามว่าเรายื่นข้อเสนอขอซื้อตัวเขาไปหรือยัง? คำตอบคือตอนนี้ยัง ซึ่งหมายความว่าเราอาจยื่นข้อเสนอไป หรืออาจจะไม่ยื่นก็ได้” ",
  "url": "https://www.dailynews.co.th/sports/577663",
  "date": "2017-06-03T18:43:35.955Z"
}