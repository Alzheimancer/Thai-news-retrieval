{
  "id": 577664,
  "title": "\u0027กิกส์\u0027 ยุ \u0027ผี\u0027 เดินหน้าล่า \u0027กรีซมันน์\u0027 | เดลินิวส์",
  "description": "ไรอัน กิกส์ ยุ “ผีแดง” อย่าเพิ่งละความพยายามในการล่าตัว อองตวน กรีซมันน์ ชี้ทีมต้องการคนมาช่วยยิงประตูให้ได้เยอะ ๆ",
  "keywords": "ไรอัน กิกส์, ผีแดง, แมนเชสเตอร์ ยูไนเต็ด, อองตวน กรีซมันน์, แอตเลติโก มาดริด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ไรอัน กิกส์ ตำนานแข้ง แมนเชสเตอร์ ยูไนเต็ด ยักษ์ใหญ่แห่งศึกพรีเมียร์ลีก อังกฤษ น่าจะยังต้องการได้ตัว อองตวน กรีซมันน์ กองหน้าตัวเก่งของ แอตเลติโก มาดริด มาเสริมเกมรุก แม้ดาวยิงทีมชาติฝรั่งเศส จะเพิ่งโพสต์ข้อความในลักษะณะที่ต้องการอยู่กับ “ตราหมี” ต่อไป หลังจากยอดทีมแดนกระทิงดุหมดสิทธิ์ลงทะเบียนนักเตะใหม่ หลังศาลอนุญาโตตุลาการด้านกีฬา (ซีเอเอส) ไม่รับคำอุทธรณ์โทษแบนดังกล่าว ซึ่งเกิดขึ้นจากข้อหาดึงตัวนักเตะอายุต่ำกว่า 18 ปีมาร่วมทีมแบบผิดกฏก็ตาม        กิกส์ กล่าวว่า “ผมไม่แน่ใจว่าเราได้ยินกันชัดเจนแล้วหรือว่า ยูไนเต็ด ล้มเลิกแผนการคว้าตัว กรีซมันน์ แล้ว ผมเชื่อว่าซัมเมอร์นี้จะมีความเคลื่อนไหวเรื่องการย้ายทีม รวมถึงข่าวลือต่าง ๆ เกิดขึ้นเยอะ ยูไนเต็ด ต้องการคนมายิงประตู ทุกทีมที่ผมเคยลงเล่นด้วยล้วนต้องการให้นักเตะทุกตำแหน่งช่วยกันยิงประตู บางครั้งคุณต้องพึ่งพากองหน้าตัวเป้า แต่หลายครั้งก็ต้องให้มิดฟิลด์ หรือแม้กระทั่งกองหลังช่วยขึ้นมายิงประตูด้วย และมันก็แน่นอนว่าคนที่เล่นเป็นตัวปั้นเกมย่อมมีความสำคัญ” ",
  "url": "https://www.dailynews.co.th/sports/577664",
  "date": "2017-06-03T18:43:23.158Z"
}