{
  "id": 577665,
  "title": "\u0027กูร์กตัวส์\u0027 อ้อน \u0027สิงห์\u0027 ขอสัญญาใหม่  | เดลินิวส์",
  "description": "ธิโบต์ กูร์กตัวส์ อ้อน “สิงห์สำอาง” ขอสัญญาฉบับใหม่ หลังสัญญาปัจจุบันเหลืออยู่แค่ 2 ปี",
  "keywords": "ธิโบต์ กูร์กตัวส์, สิงห์สำอาง, เชลซี, สัญญาฉบับใหม่, พรีเมียร์ลีก,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ธิโบต์ กูร์กตัวส์ นายทวารจอมหนึบของ เชลซี ทีมแชมป์พรีเมียร์ลีก อังกฤษ ฤดูกาลล่าสุด ออกมาส่งสัญญาณถึง “สิงห์สำอาง” ต้นสังกัด ว่าเขาพร้อมที่จะต่อสัญญาฉบับใหม่กับสโมสร หลังจากสัญญาฉบับปัจจุบันซึ่งเจ้าตัวรับค่าเหนื่อยอยู่ที่สัปดาห์ละ 90,000 ปอนด์ (ราว 4.05 ล้านบาท) นั้น เหลืออยู่อีกแค่ 2 ปีเท่านั้น      มือกาวทีมชาติเบลเยี่ยม ซึ่งคว้ารางวัลถุงมือทองคำ หรือ “โกลเดน โกลบ” ของฤดูกาลที่ผ่านมาด้วยผลงานช่วยให้ “สิงห์สำอาง” ไม่เสียประตูถึง 16 นัดนั้น กล่าวว่า “ผมมีความสุขมาก และผมก็ต้องการอยู่ที่นี่ต่อไปอย่างไม่ต้องสงสัย สัญญาของผมกำลังจะหมดในอีก 2 ปีข้างหน้า และแน่นอน ผมอยากได้สัญญาใหม่ มันสำคัญมาก ๆ ผมทำผลงานได้ดีในฤดูกาลที่ผ่านมา รวมถึงกับทีมชาติด้วย ดังนั้น เชลซี คงต้องคุยกับเอเย่นต์ส่วนตัวของผม ถ้ามันเป็นข้อเสนอที่เหมาะสม ผมก็พร้อมจะเซ็นสัญญาทันที”",
  "url": "https://www.dailynews.co.th/sports/577665",
  "date": "2017-06-03T17:26:36.613Z"
}