{
  "id": 577714,
  "title": "วูดหวด5อันเดอร์ขยับนำเดี่ยวสวิงนอร์เดีย | เดลินิวส์",
  "description": "\r\n\r\n\u0027คริส วูด\u0027 วงร้อนหวดเข้ามา 5 อันเดอร์พาร์ รวม 9 อันเดอร์พาร์ขยับนำเดี่ยวกอล์ฟ นอร์เดีย มาสเตอร์ส ส่วน \u0027โปรอาร์ม\u0027 ตีเกินไป 2 โอเวอร์พาร์อยู่ที่ 54 ร่วม\r\n",
  "keywords": "โปรช้าง, โปรอาร์ม, กอล์ฟ, ยูโรเปี้ยน ทัวร์, นอร์เดีย มาสเตอร์ส, คริส วูด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ศึกกอล์ฟยูโรเปี้ยน ทัวร์ รายการนอร์เดีย มาสเตอร์ส ชิงเงินรางวัลรวม 1.5 ล้านยูโร หรือ ประมาณ 57 ล้านบาท ที่สนามบาร์เซบัค กอล์ฟ แอนด์ คันทรี คลับ เมืองมัลโม ประเทศสวีเดน เมื่อวันเสาร์ที่ผ่านมา เป็นการแข่งขันในรอบ 3 คริส วูด โปรหนุ่มเมืองผู้ดี รัวเข้ามา 5 อันเดอร์พาร์ 68 สกอร์รวม 9 อันเดอร์พาร์ 210 ขยับขึ้นมารั้งผู้นำเดี่ยว โดยทิ้ง เรนาโต ปาราตอเร จากอิตาลี และเบนฌาแมง เอแบร์ จากฝรั่งเศส ที่ตามมาเป็นอันดับ 2 ร่วมด้วยสกอร์รวม 8 อันเดอร์พาร์ 211 ห่างเพียงสโตรกเดียวเท่านั้น ขณะที่อันดับ 4 เป็น ธอร์บิยอร์น โอเลเซน จากเดนมาร์ก ที่ทำสกอร์รวม 7 อันเดอร์พาร์ 212 และอันดับ 5 ร่วมเป็น เจมี โดนัลด์สัน จากเวลส์, วัง เจืองฮุน จากเกาหลีใต้ และแม็กซ์ ออร์ริน จากอังกฤษ ที่ทำสกอร์รวม 6 อันเดอร์พาร์ 213 เท่ากัน ฝั่งผลงานของโปรไทย \"โปรอาร์ม\" กิริเดช อภิบาลรัตน์ วงหลุดหวดเกินไป 3 โอเวอร์พาร์ 76 สกอร์รวม 2 โอเวอร์พาร์ 221 รั้งที่ 54 ร่วม  และ \"โปรช้าง\" ธงชัย ใจดี ตีเกินไป 4 โอเวอร์พาร์ 77 รวม 3 โอเวอรืพาร์ 222 รั้งที่ 64 ร่วม.",
  "url": "https://www.dailynews.co.th/sports/577714",
  "date": "2017-06-03T21:32:05.112Z"
}