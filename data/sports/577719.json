{
  "id": 577719,
  "title": "กิกส์ออกโรงยกโรนัลโดเจ๋งกว่าเมสซี | เดลินิวส์",
  "description": "\r\n\r\n\u0027ไรอัน กิกส์\u0027 ออกโรงยก \u0027คริสเตียโน โรนัลโด\u0027 อดีตรุ่นน้องร่วมทีมผีแดงฝีเท้าเจ๋งกว่า \u0027ลิโอเนล เมสซี\u0027 ยอดดาวยิงบาร์ซา",
  "keywords": "กิกส์, เมสซี, โรนัลโด, รีล มาดริด, บาร์เซโลนา,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ไรอัน กิกส์ ตำนานดาวเตะเลือดมังกรแดง ออกโรงยกย่อง คริสเตียโน โรนัลโด ยอดดาวยิง รีล มาดริด มีฝีเท้าเหนือกว่า ลิโอเนล เมสซี หัวหอกอาร์เจนไตน์ ของ บาร์เซโลนา คู่ปรับตลอดกาลของ \"ราชันชุดขาว\" เป็นเรื่องที่ถกเถียงกันมานานว่า ระหว่าง โรนัลโด กับ เมสซี ใครคือสุดยอดนักเตะของยุคนี้ โดยกิกส์ยอมรับว่า ทั้งคนต่างเป็นดาวเตะระดับตำนาน แต่ถ้าให้เลือกว่าชอบใครมากกว่าก็ขอชี้ไปที่ \"ซีอาร์ 7\" ที่เคยลงเล่นด้วยกันที่ แมนเชสเตอร์ ยูไนเต็ด \"ผมเคยเล่นกับคริสเตียโน โรนัลโดมาก่อน ดังนั้นผมก็ต้องเลือกคริสเตียโนอยู่แล้ว แต่ทั้งคู่คือยอดนักเตะ เราอยู่ในยุคที่ได้เห็นตำนานตัวจริงที่อยู่ในช่วงเวลาที่ดีที่สุดของพวกเขาต่อสู้กันทุกซีซั่น\" กิกส์ กล่าว.  ",
  "url": "https://www.dailynews.co.th/sports/577719",
  "date": "2017-06-04T02:00:17.807Z"
}