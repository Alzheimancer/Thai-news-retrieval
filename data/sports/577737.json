{
  "id": 577737,
  "title": "แฟน \"ยูเว่\" เจ็บหลายร้อยแต่ไม่ใช่ระเบิด | เดลินิวส์",
  "description": "แฟนบอล \u0027ม้าลาย\u0027 มากถึง 600 คน บาดเจ็บจากเหตุเข้าใจผิดว่าถูกผู้ก่อการร้ายโจมตี",
  "keywords": "ยูเวนตุส, ตูริน, มาดริด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "สำนักข่าวต่างประเทศรายงานว่า แฟนบอล \"ม้าลาย\" ยูเวนตุส มากถึง 600 คน ได้รับบาดเจ็บ ระหว่างรวมตัวกันเชียร์การแข่งขันฟุตบอลยูฟ่า แชมเปี้ยนส์ รอบชิงชนะเลิศ ที่ รีล มาดริด เอาชนะ ยูเวนตุส 4-1 เหตุเกิดที่จัตุรัสเพียซซา ซาน คาร์โล ในเมืองตูริน รายงานระบุว่า สาเหตุน่าจะเนื่องมาจากพลุที่ระเบิดขึ้นกลางวงแฟนบอลระหว่างชมการถ่ายทอดสด ผู้คนโดยรอบจึงเกิดความตื่นกลัวเข้าใจว่าถูกผู้ก่อการร้ายวางระเบิดพากันตะโกนเสียงดังวิ่งหนีอย่างโกลาหล จนเมื่อเหตุการณ์สงบจึงพบรองเท้า กระเป๋า และข้าวของต่างๆ เป็นจำนวนมาก  หน่วยแพทย์ฉุกเฉินได้มาถึงที่เกิดเหตุไม่นานหลังความวุ่นวายพบกว่าผู้บาดเจ็บมีหลายร้อยคน แต่มี 5 คนที่บาดเจ็บสาหัส และยังไม่มีรายงานของผู้เสียชีวิตแต่อย่างใด",
  "url": "https://www.dailynews.co.th/sports/577737",
  "date": "2017-06-04T06:00:18.227Z"
}