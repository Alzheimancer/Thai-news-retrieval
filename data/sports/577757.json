{
  "id": 577757,
  "title": "ดัฟเนอร์ผิดฟอร์มรูดไปอยู่ที่ 3 | เดลินิวส์",
  "description": "\u0027ซัมเมอร์เฮย์ส\u0027 ขึ้นนำเดี่ยว \u0027ดัฟเนอร์\u0027 ออกทะเล หลังผ่านรอบ 3 เดอะ เมโมเรียล",
  "keywords": "กอล์ฟ,พีจีเอ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ศึกกอล์ฟพีจีเอ ทัวร์ รายการ เดอะ เมโมเรียล ทัวร์นาเมนต์ พรีเซ็นเต็ด บาย เนชันไวด์ ชิงเงนรางวัลรวม 8.7 ล้านดอลลาร์สหรัฐ ที่สนามัวร์ฟิลด์ วิลเลจ กอล์ฟ คลับ ในเมืองดับลิน รัฐโอไฮโฮ สหรัฐอเมริกา หลังจบรอบ 3 ดาเนียล ซัมเมอร์เฮย์ส โปรชาวอเมริกัน หวดเพิ่ม 4 อันเดอร์พาร์ 68 สกอร์รวม 13 อันเดอร์พาร์ 203 เขยิบขึ้นนำเดี่ยว นำหน้า แมตต์ คูชาร์ เพื่อนร่วมชาติที่รั้งอันดับ 2 อยู่ 3 สโตรก ด้าน เจสัน ดัฟเนอร์ ที่ออกสตาร์ตจากตำแหน่งผู้นำด้วยการทิ้งห่างคู่แข่ง 5 สโตรก ฟอร์มออกทะเลแบบเหลือเชื่อ เมื่อเสีย 4 โบกี้รวดที่หลุม 2-5 แม้ได้เบอร์ดี้คืนมาที่หลุม 7 แต่ก็เสียดับเบิลโบกี้ที่หลุม 11 ก่อนจบที่ตีเกิน 5 โอเวอร์พาร์ 77 สกอร์รวมเหลือ 9 อันเดอร์พาร์ 207 ตกมาอยูุ่ที่ 3 ร่วมกับ บั๊บบา วัตสัน และ จัสติน โธมัส ขณะที่ จอร์แดน สปิธ โปรมือ 6 โลกจากเท็กซัส สกอร์รวม 7 อันเดอร์พาร์ 209 อยู่ที่ 8 ร่วม, ฟิล มิคเคลสัน 4 อันเดอร์พาร์ 212 ที่ 19 ร่วม, เจสัน เดย์ โปรมือ 3 โลกชาวออสเตรเลีย และ อดัม สกอตต์ เพื่อนร่วมชาติ 3 อันเดอร์พาร์ 213 เท่ากันอยู่ที่ 27 ร่วม",
  "url": "https://www.dailynews.co.th/sports/577757",
  "date": "2017-06-04T08:00:58.793Z"
}