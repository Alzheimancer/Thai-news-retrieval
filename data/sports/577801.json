{
  "id": 577801,
  "title": "เชลซีทุบสถิติค่าเหนื่อยรั้งอาซาร์ | เดลินิวส์",
  "description": "\u0027สิงห์สำอาง\u0027 เพิ่มค่าจ้างเป็นสถิติสูงสุดในพรีเมียร์ลีกมัดใจ \u0027อาซาร์\u0027 อยู่ต่อ",
  "keywords": "เชลซี,อาซาร์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"สิงห์สำอาง\" เชลซี หวังใช้เงินมหาศาลมัดใจ เอแดน อาซาร์ เพลย์เมคเกอร์ทีมชาติเบลเยียมให้ค้าแข้งอยู่ในถิ่นสแตมฟอร์ด บริดจ์ ต่อไป โดยจะให้ค่าจ้าง 320,000 ปอนด์ต่อสัปดาห์ (ราว 14.4 ล้านบาท) ทำให้ อาซาร์ เป็นนักเตะที่ได้รับค่าเหนื่อยสูงที่สุดในพรีเมียร์ลีก อาซาร์ ยังเหลือสัญญาอีก 3 ปี แต่ก็ตกเป็นเป้าหมายของ รีล มาดริด ต้องการดึงไปเสริมความแข็งแกร่งมากยิ่งขึ้นไปอีก เชลซี จึงเร่งเพิ่มเงินในค่าจ้างเพื่อเจ้าตัวจะได้ปฏิเสธย้ายไปสเปน สัญญาเดิมของ อาซาร์ รับอยู่ที่ 200,000 ปอนด์ต่อสัปดาห์ (ราว 9 ล้านบาท) น้อยยิ่งกว่า เชส ฟาเบรกัส ที่ได้ 220,000 ปอนด์ต่อสัปดาห์ (ราว 9.9 ล้านบาท) และน้อยกว่า ปอล ป็อกบา ของแมนฯ ยูไนเต็ด ที่รับมากสุดในลีก 290,000 ปอนด์ต่อสัปดาห์ (ราว 13.05 ล้านบาท)  ",
  "url": "https://www.dailynews.co.th/sports/577801",
  "date": "2017-06-04T10:04:53.432Z"
}