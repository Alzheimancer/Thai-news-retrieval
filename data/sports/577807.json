{
  "id": 577807,
  "title": "สตีเวนสันชนะยก 2 ป้องกันแชมป์โลกง่ายดาย | เดลินิวส์",
  "description": "\u0027สตีเวนสัน\u0027 ไล่ทุบ \u0027ฟอนทารา\u0027 รักษาเข็มขัดแชมป์โลกสภามวยโลก",
  "keywords": "สตีเวนสตัน,มวยโลก,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "อโดนิส สตีเวนสัน นักชกชาวแคนาดา เชื้อสายเฮติ สามารถป้องกันแชมป์โลกรุ่นไลท์ เฮฟวีเวทของสภามวยโลก (ดับเบิลยูบีซี) ไว้ได้สำเร็จ ด้วยการชนะน็อค อันเดรจ์ ฟอนทารา ผู้ท้าชิงชาวโปแลนด์ หลังยกที่ 2 ผ่านไปแค่ 28 วินาที ที่สังเวียนเซนเตอร์ เบลล์ ในมอนทรีออล, ควีเบค ประเทศแคนาดา สตีเวนสัน ที่เป็นฝ่ายไล่ทุบหนักตั้งแต่ยกแรก จนกระทั่งยก 2 ผ่านไปไม่นาน มุมพี่เลี้ยงของ ฟอนทารา ส่งสัญญานให้ผู้ตัดสินยุติการชก เพิ่มสถิติเป็นชนะ 29 แพ้ 1 เผยอย่างห้าวหาญว่า \"ผมเคยพูดไว้แล้วว่า เมื่อไล่จับเขาได้ ผมจะน็อคเขาลงไปกอง แต่ผมไม่คิดว่ามันจะจบเร็วขนาดนี้\" นักชกวัย 39 ปี เผยว่าไฟต์ต่อไปอยากรวบเข็มขัดแชมป์โลกต่อยกับ อันเดร วอร์ด แชมป์โลกรุ่นเดียวกันของสหพันธ์มวยนานาชาติ (ไอบีเอฟ) และ องค์กรมวยโลก (ดับบลิวบีโอ) ที่มีคิวป้องกันแชมป์กับ เซอร์เก โควาเลฟ ชาวรัสเซีย ในวันที่ 17 มิ.ย.  อย่างไรก็ดีอุปสรรคสำคัญอยู่ที่ วอร์ด มีสัญญากับ เอชบีโอ ส่วน อโดนิส มีสัญญากับ โชว์ไทม์ จึงเป็นไปได้มากกว่าที่ อโดนิส จะชกกับ อีไลเดอร์ อัลวาเรซ ชาวโคลอมเบีย ที่มีสถิติชนะ 23 ไม่เคยแพ้ใคร",
  "url": "https://www.dailynews.co.th/sports/577807",
  "date": "2017-06-04T14:00:22.951Z"
}