{
  "id": 577858,
  "title": "นำโชคจบที่26ร่วมสวิงโคลอนโคเรียโอเพ่น | เดลินิวส์",
  "description": "\u0027นำโชค\u0027 จบที่ 26 ร่วม ด้านโปรเจ้าถิ่น \u0027ยีอึน\u0027 คว้าแชมป์ สวิง \u0027โคลอน โคเรีย โอเพ่น\u0027 ที่ประเทศเกาหลีใต้ เมื่อวันอาทิตย์ที่ 4 มิ.ย.",
  "keywords": "กอล์ฟ,โคเรีย โอเพ่น,เกาหลีใต้,ชาง ยีอึน,นำโชค ตันติโภคากุล,ไทย,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "การแข่งขันกอล์ฟ วัน เอเชีย รายการ \"โคลอน โคเรีย โอเพ่น\" ที่วู จอง ฮิลล์ส คันทรี คลับ ประเทศเกาหลีใต้ เมื่อวันอาทิตย์ที่ 4 มิ.ย. หลังจบรอบสุดท้าย 2 โปรเจ้าถิ่น ชาง ยีอึน กับ คิม จีวาน ทำสกอร์รวม 4 วันเท่ากันที่ 7 อันเดอร์พาร์ 277 ต้องดวลเพลย์ออฟตัดสินหาแชมป์กัน 3 หลุม ที่หลุม 16, 17 และ 18 ผลปรากฏว่า ยีอึน โปรมือ 533 ของโลก ทำพาร์ที่หลุม 16, ได้เบอร์ดี้ที่หลุม 17 และออกดับเบิลโบกี้ที่หลุม 18 รวมแล้วตีเกินไป 1 โอเวอร์พาร์ แต่ผลงานยังดีกว่า จีวาน ที่ทำพาร์หลุม 16, ออกโบกี้หลุม 17 และออกดับเบิ้ลโบกี้หลุม 18 รวมแล้วตีเกินไป 3 โอเวอร์พาร์ ทำให้ ชาง ยีอึน วัย 23 ปี ผงาดคว้าแชมป์ไปครอง พร้อมรับเงินรางวัลเข้ากระเป๋า 1 ล้านดอลลาร์สหรัฐ (ประมาณ 35 ล้านบาท)      ส่วนผลงานโปรชาวไทย นำโชค ตันติโภคากุล ทำสกอร์รวม 4 โอเวอร์พาร์ 288 จบอันดับที่ 26 ร่วม, ภูมิ ศักดิ์แสนศิลป์ สกอร์รวม 6 โอเวอร์พาร์ 290 จบอันดับที่ 36 ร่วม, แดนไท บุญมา สกอร์รวม 8 โอเวอร์พาร์ 292 จบอันดับที่ 44 ร่วม, กัญจน์ เจริญกุล สกอร์รวม 11 โอเวอร์พาร์ 295 จบอันดับที่ 62 ร่วม, นิรันดร์ แซ่อึ้ง สกอร์รวม 15 โอเวอร์พาร์ 299 จบอันดับที่ 72 ร่วม.",
  "url": "https://www.dailynews.co.th/sports/577858",
  "date": "2017-06-04T18:00:17.242Z"
}