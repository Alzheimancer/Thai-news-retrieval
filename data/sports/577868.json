{
  "id": 577868,
  "title": "ผีแดงจ่อคว้าลินเดลอฟเสริมหลัง | เดลินิวส์",
  "description": "สื่ออิตาเลี่ยนตีข่าว \u0027ผีแดง\u0027 จ่อคว้าตัว \u0027ลินเดลอฟ\u0027 จากเบนฟิกา มาเสริมแกร่งแดนหลัง ค่าตัว 40 ล้านยูโร",
  "keywords": "ผีแดง,แมนฯ ยูไนเต็ด,วิคเตอร์ ลินเดลอฟ,เบนฟิกา,ฟุตบอล,อังกฤษ,สวีเดน,โปรตุเกส,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "สื่ออิตาเลี่ยนตีข่าว \"ผีแดง\" แมนฯ ยูไนเต็ด จ่อจะได้ตัว วิคเตอร์ ลินเดลอฟ กองหลังทีมชาติสวีเดน จากเบนฟิกา มาเสริมทัพ ด้วยค่าตัว 40 ล้านยูโร มีรายงานข่าวว่า \"ผีแดง\" ตกลงค่าตัวของ ลินเดลอฟ กับ \"เหยี่ยวลิสบอน\" ได้แล้วที่ราคา 34 ล้านยูโร พร้อมมีออปชั่นจ่ายเพิ่มอีก 6 ล้านปอนด์ตามเงื่อนไขที่ระบุเอาไว้ในสัญญา กองหลังรายนี้ตกเป็นข่าวว่าจะย้ายมาที่โอลด์ แทรฟฟอร์ด ตั้งแต่ช่วงต้นปีที่ผ่านมา แต่ท้ายที่สุด การซื้อขายไม่เกิดขึ้น อย่างไรก็ตาม ล่าสุด ดูเหมือนว่า \"ผีแดง\" กำลังเดินหน้าดีลนี้อีกครั้ง และน่าจะประสบความสำเร็จในอีกไม่กี่วันข้างหน้า.",
  "url": "https://www.dailynews.co.th/sports/577868",
  "date": "2017-06-04T20:00:19.231Z"
}