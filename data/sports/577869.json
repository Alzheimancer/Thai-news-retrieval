{
  "id": 577869,
  "title": "บัลเบร์เดเล็งช้อป\"เบเญริน\" เสริมทัพ \"บาร์ซา\" | เดลินิวส์",
  "description": "\u0027บัลเบร์เด\u0027 เล็งเป้าช้อปปิ้ง \u0027เบเญริน\u0027 จาก \u0027ปืนใหญ่\u0027 มาเสริมทัพ \u0027บาร์ซา\u0027 พร้อมทุ่มทุนสร้าง 50 ล้านปอนด์",
  "keywords": "สเปน,เอร์เนสโต บัลเบร์เด,บาร์เซโลนา,เฮคตอร์ เบเญริน,อาร์เซนอล,ฟุตบอล,อังกฤษ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "สื่อสเปนตีข่าวว่า เอร์เนสโต บัลเบร์เด กุนซือป้ายแดงวัย 53 ปีของ บาร์เซโลนา เตรียมเดินหน้าไล่ล่าคว้าตัว เฮคตอร์ เบเญริน แบ๊กขวาความเร็วจัดชาวสแปนิช วัย 21 ปีของ \"ปืนใหญ่\" อาร์เซนอล มาเสริมทัพเป็นรายแรกในการคุมทัพ \"บาร์ซา\" บัลเบร์เด ชื่นชอบในฝีเท้าของ เบเญริน เป็นอย่างมาก แต่สมัยคุม แอธเลติก บิลเบา เป็นเรื่องยากที่เขาจะสามารถคว้าตัวกองหลังรายนี้มาทำงานด้วยได้ ทว่า หลังย้ายมาคุมทีมในถิ่นคัมป์ นู เขาจึงรีบเดินเรื่องให้ทีมคว้าตัวแบ๊กขวาตัวเก่งของ \"ปืนใหญ่\" มาโชว์ฝีเท้าในลา ลีกา สเปน ให้จงได้ ทั้งนี้ แม้ อาร์เซนอล ไม่มีความคิดจะขาย เบเญริน ออกจากทีม แต่ \"บาร์ซา\" เตรียมทุ่มทุนสร้าง 50 ล้านปอนด์ เพื่อโน้มน้าวใจให้ อาร์เซน เวนเกอร์ ยอมปล่อย เบเญริน ออกจากทีม ในส่วนของนักเตะก็มีความสนใจที่จะย้ายจากรุงลอนดอนกลับไปค้าแข้งที่บ้านเกิด เนื่องจากเป็นเรื่องยากที่จะบอกปัดข้อเสนอของยอดทีมอย่าง บาร์เซโลนา.",
  "url": "https://www.dailynews.co.th/sports/577869",
  "date": "2017-06-04T22:00:17.072Z"
}