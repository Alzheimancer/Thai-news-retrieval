{
  "id": 577921,
  "title": "\u0027สิงห์\u0027 สะดุ้ง \u0027อาซาร์\u0027 กระดูกข้อเท้าแตกพัก2เดือน | เดลินิวส์",
  "description": "เอแดน อาซาร์ สุดซวย กระดูกเท้าแตกในการซ้อมกับทีมชาติเมื่อวันอาทิตย์ คาดพัก 2 เดือน ส่อแววชวดร่วมทัพ \u0027สิงห์สำอาง\u0027 ลับแข้งช่วงปรีซีซั่น ",
  "keywords": "เอแดน อาซาร์, ทีมชาติเบลเยี่ยม, เชลซี, สิงห์สำอาง, เช็ก, เอสโตเนีย, ปรีซีซั่น,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เชลซี ทีมแชมป์พรีเมียร์ลีก อังกฤษ อาจไม่มี เอแดน อาซาร์ เพลย์เมกเกอร์ตัวเก่ง ลงเล่นกับทีมในช่วงปรีซีซั่น หลังดาวเตะทีมชาติเบลเยี่ยม ได้รับบาดเจ็บกระดูกข้อเท้าแตก ในระหว่างการซ้อมกับทีมชาติ และคาดว่าน่าจะต้องใช้เวลาพักรักษาอาการบาดเจ็บอย่างน้อย 8 สัปดาห์       รายงานระบุว่า อาซาร์ ได้รับบาดเจ็บหลังจากเกิดอาการข้อเท้าขวาพลิกในการซ้อมเมื่อวันอาทิตย์ที่ผ่านมา และหลังจากตรวจอาการอย่างละเอียดพบว่ามีอาการกระดูกข้อเท้าแตก ทำให้เจ้าตัวต้องพักราว 8 สัปดาห์ และหมดสิทธิลงช่วยทีมชาติเบลเยี่ยม ในเกมอุ่นเครื่องกับ เช็ก เมื่อวันจันทร์ที่ผ่านมา และเกมฟุตบอลโลก 2018 รอบคัดเลือก โซนยุโรป กับ เอสโตเนีย ในวันศุกร์ที่ 9 มิ.ย. นี้ รวมถึงอาจพลาดการร่วมทัพ “สิงห์สำอาง” ลงเล่นในช่วงปรีซีซั่นด้วย ",
  "url": "https://www.dailynews.co.th/sports/577921",
  "date": "2017-06-05T10:00:38.506Z"
}