{
  "id": 577965,
  "title": "\"แบงค็อก\"ได้ทีมชาติอิหร่านดีกรีบอลโลก | เดลินิวส์",
  "description": "\u0027แข้งเทพ\u0027 เปิดตัว \u0027เมห์ดาด พูลาดี\u0027 ดีกรีทีมชาติอิหร่าน ที่เคยลุยบอลโลก 2014 ประกบ \u0027เมสซี่\u0027 มาแล้ว \u0027ขจร\u0027 ชี้ เอามาเสียบโควตา \u0027มาเชนา\u0027 ที่เจ็บยาว",
  "keywords": "แบงค็อก, พูลาดี, อิหร่าน, ขจร,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"แข้งเทพ\" แบงค็อก ยูไนเต็ด ทีมอันดับ 6 ในโตโยต้า ไทยลีก 2017 เปิดตัวนักเตะใหม่ เมห์ดาด พูลาดี มิดฟิลด์ตัวรับทีมชาติอิหร่าน วัย 30 ปี ซึ่งเคยแข่งขันฟุตบอลโลก รอบสุดท้าย ค.ศ.2014 ซึ่งได้ปะทะแข้งกับ ลิโอเนล เมสซี ดาวดังอาร์เจนตินา รวมทั้งอยู่ในชุดเอเชียนคัพ 2015 ด้วย โดยตอนแข่งขันเวิลด์คัพ เขารับหน้าที่แบ๊กซ้าย และถึงเวลนี้ติดทีมชาติไปแล้ว 28 นัด นายขจร เจียรวนนท์ ประธานสโมสรแบงค็อก กล่าวว่า ในโควตาต่างชาติ มีนักเตะเจ็บ 2 คน คือ เจซี จอห์น ออควุนวานเน กับ กิลเบอร์โต มาเชนา ซึ่งคงกลับมาไม่ได้แล้ว และสามารถพิจารณาเปลี่ยนชื่อได้ ซึ่ง พูลาดีห์ เองก็สามารถเล่นได้ทั้งแบ๊กซ้าย และกองกลางตัวรับ ใช้โควตาเอเชีย จะพูดว่าใส่ชื่อแทน มาเชนา ก็ว่าได้ ส่วนโดยรวมแล้ว คงไม่จำเป็นต้องเสริมเยอะสำหรับเลก 2 เพราะเลกแรก มีเจ็บ 9 คน ส่วนใหญ่ทยอยหายเจ็บแล้ว",
  "url": "https://www.dailynews.co.th/sports/577965",
  "date": "2017-06-05T12:00:27.300Z"
}