{
  "id": 577971,
  "title": "\u0027เบล\u0027 ยันยังแฮปปี้กับ \u0027ราชันชุดขาว\u0027 | เดลินิวส์",
  "description": "ส่อแห้วกันเป็นแถบ! แกเรธ เบล ยันชัด ยังมีความสุขดีกับ \u0027ราชันชุดขาว\u0027 และหวังเดินหน้ากวาดแชมป์กับทีมต่อไป หลังตกเป็นสำรองบ่อยจนมีข่าวอาจย้ายในช่วงซัมเมอร์นี้",
  "keywords": "แกเรธ เบล, รีล มาดริด, ราชันชุดขาว, ซานติอาโก เบร์นาเบว, ยูฟ่า แชมเปี้ยนส์ ลีก       ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "แกเรธ เบล ดาวเตะตัวฉกาจของ รีล มาดริด แชมป์ ยูฟ่า แชมเปี้ยนส์ ลีก ทีมล่าสุด ออกมายืนยันว่าเขายังมีความสุขดีกับการค้าแข้งในถิ่น ซานติอาโก เบร์นาเบว และยังต้องการเดินหน้าคว้าแชมป์กับ “ราชันชุดขาว” ต่อไป หลังจากก่อนหน้านี้ ปีกทีมชาติเวลส์ ซึ่งยังมีสัญญาอยู่กับทีมจนถึงปี ค.ศ. 2022 นั้น ตกเป็นข่าวว่าอาจย้ายทีมเนื่องจากต้องตกเป็นตัวสำรองอยู่บ่อยครั้งในช่วงหลัง       เบล ซึ่งถูกส่งลงสนามเป็นตัวสำรองในครึ่งหลังของเกม ยูฟ่า แชมเปี้ยนส์ ลีก นัดชิงชนะเลิศ ที่ “ราชันชุดขาว” ไล่ถล่ม ยูเวนตุส 4-1 ที่เมืองคาร์ดิฟฟ์ แคว้นเวลส์ เมื่อวันเสาร์ที่ผ่านมานั้น กล่าวว่า “เรากำลังคว้าแชมป์ได้อย่างต่อเนื่อง ซึ่งผมมีความสุขมาก ผมเซ็นสัญญาระยะยาวกับ มาดริด ไปแล้ว ครอบครัวผมมีความสุข ผมเองก็มีความสุข และแน่นอน เราจะทำในสิ่งที่เรากำลังทำอยู่ต่อไป การคว้าแชมป์คือเหตุผลที่ทำให้ผมย้ายมาอยู่กับ มาดริด และตอนนี้เราก็กำลังสนุกไปกับการเดินหน้าคว้าแชมป์ และนั่นคือสิ่งที่เราจะทำต่อไป” ",
  "url": "https://www.dailynews.co.th/sports/577971",
  "date": "2017-06-05T12:06:32.196Z"
}