{
  "id": 577982,
  "title": "\u0027คาร์ริค\u0027 สุดปลื้มยิงฉลองเกมเกียรติยศ | เดลินิวส์",
  "description": "ไมเคิล คาร์ริค สุดปลื้มเกมเทสติโมเนียลแมตช์เป็นไปอย่างยอดเยี่ยม แถมเจ้าภาพยังยิงประตูสุดสวยตามคำขอของลูก ๆ ช่วยให้ทีมรวมดาวเตะ “ผีแดง” ชุดคว้าแชมป์ ยูฟ่า แชมเปี้ยนส์ ลีก ปี 2008 ตีเสมอทีมรวมดาราได้อีกด้วย ",
  "keywords": "ไมเคิล คาร์ริค, เทสติโมเนียล แมตช์, เกมเกียรติยศ, แมนเชสเตอร์ ยูไนเต็ด, ผีแดง, โอลด์ แทรฟฟอร์ด ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ไมเคิล คาร์ริค มิดฟิลด์จอมเก๋าของ แมนเชสเตอร์ ยูไนเต็ด ทีมดังในศึกพรีเมียร์ลีก อังกฤษ ออกมาระบุว่าเขารู้สึกปลาบปลื้มเป็นอย่างมาก หลังได้รับเกียรติจากบรรดาดาวดังหลายคนมาร่วมฟาดแข้งในเกมเทสติโมเนียล แมตช์ หรือเกมเกียรติยศของเจ้าตัวที่อยู่รับใช้สโมสรมาอย่างยาวนานถึง 11 ปี ที่สนามโอลด์ แทรฟฟอร์ด เมื่อวันอาทิตย์ที่ผ่านมา แถมกองกลางวัย 35 ปี ยังเป็นคนยิงประตูสุดสวยให้ทีมรวมดาวเตะ “ผีแดง” ชุดคว้าแชมป์ ยูฟ่า แชมเปี้ยนส์ ลีก ปี 2008 ตีเสมอทีมรวมดาราเป็น 2-2 อีกด้วย       คาร์ริค กล่าวว่า “มันยอดเยี่ยมมาก ๆ ผมนึกภาพเกมนี้มาตลอดช่วง 2-3 สัปดาห์ที่ผ่านมา ว่ามันจะออกมาเป็นอย่างไร ทุกคนจะฟิตพอลงเล่นหรือไม่ รวมถึงเรื่องอื่น ๆ อีกมากมาย แต่สุดท้ายเกมการแข่งขันก็เป็นไปอย่างยอดเยี่ยม ผมเชื่อว่าทุกคนน่าจะสนุกกับเกมนี้ และการที่ผมยิงประตูสุดสวยได้นั้น มันน่าจะทำให้ลูก ๆ ผมที่นั่งดูอยู่บนอัฒจันทร์รู้สึกดีไปด้วย เพราะพวกเขารบเร้าให้ผมยิงประตูในเกมนี้ให้ได้”   ",
  "url": "https://www.dailynews.co.th/sports/577982",
  "date": "2017-06-05T12:00:29.699Z"
}