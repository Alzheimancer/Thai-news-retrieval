{
  "id": 578025,
  "title": "หมอสั่งผ่าหัวใจแมบบัตต์หลังมีอาการเจ็บหน้าอก | เดลินิวส์",
  "description": "\r\n\r\n\u0027แกรี แมบบัตต์\u0027 ตำนานกองหลังทอตแนม ฮอตสเปอร์ ต้องเข้ารับการผ่าตัดหัวใจ หลังมีอาการเจ็บหน้าอกจนถูกหามส่งโรงหมอเป็นการด่วน",
  "keywords": "แกรี แมบบัตต์, สเปอร์ส, พรีเมียร์ลีก,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "แกรี แมบบัตต์ อดีตกองหลังทีมชาติอังกฤษ และทอตแนม ฮอตสเปอร์ ทีมดังแห่งศึกพรีเมียร์ลีก เมืองผู้ดี ต้องเข้ารับการผ่าตัดหัวใจ หลังถูกนำตัวส่งโรงพยาบาลด้วยอาการเจ็บหน้าอก และหายใจไม่ออก เมื่อช่วงเช้าวันจันทร์ที่ผ่านมาตามเวลาท้องถิ่น      สเปอร์ส เปิดเผยข่าวนี้ผ่านบัญชีทวิตเตอร์อย่างเป็นทางการของสโมสร โดยระบุว่า \"แกรี แมบบัตต์ถูกนำตัวส่งโรงพยาบาลช่วงเช้านี้ โดยเขาต้องเข้ารับการผ่าตัดในวันเดียวกัน หลังมีอาการเจ็บหน้าอก และหายใจไม่ออก ทุกคนที่สโมสรขออวยพรให้อดีตกัปตันทีม และตำนานของเราหายป่วยโดยเร็ว หายไวๆนะ แมบบี!\"      ทั้งนี้ แมบบัตต์ วัย 55 ปี  ลงเล่นให้ สเปอร์ส ระหว่างปี 1982-1998 และสวมปลอกแขนเป็นกัปตันทีมไก่เดือยทองนานถึง 11 ปีระหว่างปี 1987-1998 นอกจากนี้ยังคงติดทีมชาติอังกฤษชุดใหญ่อีก 16 นัดด้วยกัน.",
  "url": "https://www.dailynews.co.th/sports/578025",
  "date": "2017-06-05T16:00:22.666Z"
}