{
  "id": 578046,
  "title": "ช็อกวงการลูกหนัง\u0027ชีค ติโอเต\u0027 อดีตดาวเตะ\u0027นิวคาสเซิล\u0027สิ้นลม | เดลินิวส์",
  "description": "วงการลูกหนังสุดช็อก \u0027ชีค ทติโอเต\u0027 อดีตมิดฟิลด์ นิวคาสเซิล ยูไนเต็ด เสียชีวิตลงแล้วด้วยวัยเพียง 30 ปี หลังเป็นลมหมดสติระหว่างลงซ้อมกับ ปักกิ่ง เอ็นเตอร์ไพรส์ ต้นสังกัดในดิวิชั่น 2 ของจีน เมื่อวันจันทร์ที่ผ่านมา\r\n\r\n\r\n",
  "keywords": "ติโอเต, นิวคาสเซิล, ไอวอรีโคสต์, ปักกิ่ง,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ชีค ติโอเต อดีตห้องเครื่องคนดัง นิวคาสเซิล ยูไนเต็ด น้องใหม่แห่งศึกพรีเมียร์ลีก เมืองผู้ดี เสียชีวิตลงแล้วด้วยวัยเพียง 30 ปี หลังเป็นลมหมดสติระหว่างลงซ้อมกับ ปักกิ่ง เอ็นเตอร์ไพรส์ ต้นสังกัดในดิวิชั่น 2 ของจีน เมื่อวันจันทร์ที่ผ่านมา ติโอเต ลงเล่นอยู่กับ นิวคาสเซิล นานถึง 7 ปี และลงสนามในลีกไป 138 นัดก่อนจะย้ายไปเล่นในจีนเมื่อเดือนก.พ.ที่ผ่านมา นอกจากนี้เขายังเป็นสมาชิกของทีมชาติไอวอรีโคสต์ชุดคว้าแชมป์ แอฟริกา คัพ ออฟ เนชันส์ ปี 2015 อีกด้วย ทั้งนี้ดาวเตะช้างดำเริ่มต้นค้าแข้งกับ อันเดอร์เลชท์ ทีมดังของเบลเยียม ในปี 2005 ก่อนจะย้ายไปเล่นในฮอลแลนด์กับ เอฟซี ทเวนเต และคว้าแชมป์เอเรดิวิซี ฤดูกาล 2009/10 ภายใต้การคุมทัพของ สตีฟ แม็คคลาเรน.  ",
  "url": "https://www.dailynews.co.th/sports/578046",
  "date": "2017-06-05T20:00:20.509Z"
}