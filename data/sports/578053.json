{
  "id": 578053,
  "title": "สแตนทุบมงฟิลส์ลิ่ว8คนเฟรนช์โอเพ่น | เดลินิวส์",
  "description": "\r\n\r\n\u0027สแตน วาวรินกา\u0027 ยิ่งเล่นยิ่งดี หลังไล่ทุบ \u0027กาแอล มงฟิลส์\u0027 ขาดลอย 3 เซตรวดลิ่ว 8 คนสุดท้ายเฟรนช์ โอเพ่น\r\n",
  "keywords": "วาวรินกา, เทนนิส, มงฟิลส์, เฟรนช์ โอเพ่น,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ศึกเทนนิสแกรนด์สแลมที่ 2 ของปี \"เฟรนช์ โอเพ่น\" ที่สนามโรล็องด์ การ์โรส กรุงปารีส ประเทศฝรั่งเศส เมื่อวันจันทร์ที่ผ่านมา ในประเภทชายเดี่ยวรอบ 16 คนสุดท้าย สแตน วาวรินกา เต็ง 3 จากสวิตเซอร์แลนด์ ฟอร์มยังดีไม่มีย้วย หลังจัดการสยบ กาแอล มงฟิลส์ มือ 15 จากฝรั่งเศส ลงได้อย่างงดงาม 3 เซตรวด 7-5, 7-6 (9-7), 6-2 ผ่านเข้ารอบก่อนรองชนะเลิศไปดวลกับ มาริน ซิลิช มือ 7 จากโครเอเชีย ที่ชนะ เควิน แอนเดอร์สัน จากแอฟริกาใต้ ซึ่งมีอาการบาดเจ็บจนต้องขอยอมแพ้ในช่วงกลางเซต 2 ขณะที่ ซิลิช นำอยู่ 6-3, 3-0      ฝั่ง เคอิ นิชิโกริ มือวางอันดับ 8 จากญี่ปุ่น ก็ตบเท้าผ่านเข้าสู่รอบ 8 คนสุดท้ายได้เช่นกัน หลังเอาชนะ เฟร์นานโด เบร์ดาสโก จากสเปน 3-1 เซต 0-6, 6-4, 6-4, 6-0 โดย นิชิโกริ จะต้องดวลกับ แอนดี เมอร์เรย์ มือ 1 จากสหราชอาณาจักรเป็นด่านต่อไป.",
  "url": "https://www.dailynews.co.th/sports/578053",
  "date": "2017-06-05T22:00:24.558Z"
}