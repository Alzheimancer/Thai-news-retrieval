{
  "id": 578064,
  "title": "เอเยนต์ยันมาร์กซิยาลไม่ย้ายหนีผีแดง | เดลินิวส์",
  "description": "\r\n\r\nนายหน้ายันชัด \u0027อองโตนี มาร์กซิยาล\u0027 หัวหอกเลือดน้ำหอม จะยังไม่โบกมือลา \u0027ผีแดง\u0027 แน่นอนในช่วงซัมเมอร์นี้",
  "keywords": "มาร์กซิยาล, แมนฯ ยูไนเต็ด, พรีเมียร์ลีก,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ฟิลิปป์ ลัมโบลีย์ นายหน้าคู่ใจ อองโตนี มาร์กซิยาล หัวหอกดาวรุ่ง แมนเชสเตอร์ ยูไนเต็ด ยืนยันลูกค้าของตนยังจะไม่ย้ายไปจากถิ่น โอลด์ แทร็ฟฟอร์ด ในช่วงซัมเมอร์นี้อย่างแน่นอน มาร์กซิยาล มีปัญหาเรื่องฟอร์มการเล่น แถมความสัมพันธ์กับ โชเซ มูรินโญ ผู้จัดการทีม แมนฯ ยูไนเต็ด ก็ไม่สู้ดีนักจนทำให้มีข่าวว่า อาจจะตัดสินใจย้ายสังกัดโดยมี ปารีส แซงต์ แชร์กแมง และเวสต์แฮม ยูไนเต็ด ให้ความสนใจ อย่างไรก็ตาม ลัมโบลีย์ ยืนยันว่า ไม่มีความจำเป็นใดๆ ที่ มาร์กซิยาล ที่เหลือสัญญาอีก 2 ปีจะต้องย้ายไปจาก แมนฯ ยูไนเต็ด โดยระบุว่า \"มาร์กซิยาลยังเหลือสัญญาอีก 2 ปี และไม่มีเหตุผลอะไรที่เขาจะย้ายออกจากแมนเชสเตอร์ ถ้าเอ็ด วูดเวิร์ด (ซีอีโอของแมนฯ ยูไนเต็ด) บอกผมว่า พวกเขาอยากให้มาร์กซิยาลย้าย มันก็เป็นอีกเรื่อง\".  ",
  "url": "https://www.dailynews.co.th/sports/578064",
  "date": "2017-06-06T00:00:48.091Z"
}