{
  "id": 578100,
  "title": "เปเปคอนเฟิร์มอำลารีล มาดริด | เดลินิวส์",
  "description": "ปิดตำนานกองหลังจอมโหดกับ \u0027รีล มาดริด\u0027 \u0027เปเป\u0027 ยืนยันจะย้ายออกไปหาทีมใหม่",
  "keywords": "เปเป, รีล มาดริด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เปเป กองหลังทีมชาติโปรตุเกสของ \"ราชันชุดขาว\" รีล มาดริด ยืนยันว่าจะย้ายออกจากถิ่นซานติอาโก เบอร์นาบิว ในช่วงซัมเมอร์นี้ แต่ยังไม่ได้ตกลงย้ายไป ปารีส แซงต์ แชร์กแมง ตามที่เป็นข่าว โดย เปเป วัย 34 ปี กำลังหมดสัญญา และต้องการสัญญาใหม่ 2 ปี อย่างไรก็ดี รีล มาดริด เสนอให้แค่ปีเดียวเท่านั้น  \"มันชัดเจนว่าผมจะไม่อยู่กับ รีล มาดริด ต่อไป มันเป็นการสิ้นสุดของอาชีพที่นี่ แต่จะเป็นการเริ่มใหม่ในอีกที่หนึ่ง มันมีข้อเสนอเข้ามา จากอังกฤษด้วยเช่นกัน\" เปเป ที่ได้ลงเล่นแค่ 18 นัดทุกรายการในซีซั่นนี้ กล่าวพร้อมแสดงความไม่พอใจ ซีเนอดีน ซีดาน ว่า \"ผมไม่อยากโทษใคร แต่มีหลายอย่างที่ผมไม่เข้าใจ ผมไม่ได้ลา ซีดาน เพราะเขารู้อยู่แล้วว่าผมจะไป\"",
  "url": "https://www.dailynews.co.th/sports/578100",
  "date": "2017-06-06T08:00:37.181Z"
}