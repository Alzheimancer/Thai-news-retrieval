{
  "id": 578132,
  "title": "\"โกลอฟกิน-อัลวาเรซ\" ได้สังเวียนต่อยที่เวกัส | เดลินิวส์",
  "description": "\u0027โกลอฟกิน-อัลวาเรซ\u0027 ได้ข้อสรุปสังเวียนแลกหมัดที่ลาส เวกัส 16 ก.ย.",
  "keywords": "โกลอฟกิน, คาเนโล,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ศึกมวยโลกที่แฟนๆ ทั่วโลกจับตารอดูระหว่าง \"ทริปเปิล จี\" เกนนาร์ดี โกลอฟกิน ยอดมวยชาวคาซัคสถาน เจ้าของแชมป์โลกรุ่นมิดเดิลเวทของ สมาคมมวยโลก (ดับบลิวบีเอ) รุ่นซูเปอร์, สภามวยโลก (ดับบลิวบีซี), สหพันธ์มวยนานาชาติ (ไอบีเอฟ) และ องค์มวยนานาชาติ (ไอบีโอ) กับ คาเนโล อัลวาเรซ ยอดมวยชาวเม็กซิกัน ได้กำหนดสถานที่ดวลหมัดออกมาเป็นที่เรียบร้อย โดยจะชกกันที่สังเวียน ที-โมบายล์ อารีนา ในลาส เวกัส สหรัฐอเมริกา วันที่ 16 ก.ย. นี้ โกลอฟกิน มีสถิติชนะ 100 เปอร์เซ็นต์ 37 ไฟต์ (เคโอ 33) ยังไม่เคยแพ้ใคร ขณะที่ อัลวาเรซ สถิติชนะ 49 (เคโอ 34) เสมอ 1 และแพ้ครั้งเดียวต่อ ฟลอยด์ เมย์เวทเธอร์ จูเนียร์ เมื่อปี 2013 เป็นอดีตแชมป์โลกรุ่นเวลเทอร์เวท และ ซูเปอร์ เวลเทอร์เวท เขยิบทำหนักขึ้นมาเป็นรุ่นพิกัด 164 ปอนด์เพื่อสู้กับ โกลอฟกิน ออสการ์ เดอ ลา โฮยา โปรโมเตอร์ เผยว่าได้เจรจากับหลายเวทีที่ต้องการจัดมวยคู่นี้ รวมถึงสนามด็อดเจอร์ สเตเดียม และ เมดิสัน สแควร์ การ์เดน แต่ในที่สุดก็มาลงเอยที่ลาส เวกัส ความจุ 20,000 ที่นั่ง คาดว่าคู่นี่้จะสามารถทำรายได้จากค่าลิขสิทธิ์ถ่ายทอดสดโทรทัศน์แบบบอกรับสมาชิกสูงที่สุดนับแต่ไฟต์ระหว่าง แมนนี ปาเกียว กับ เมย์เวทเธอร์ เมื่อ 2 ปีที่แล้ว  ",
  "url": "https://www.dailynews.co.th/sports/578132",
  "date": "2017-06-06T10:04:25.320Z"
}