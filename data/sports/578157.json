{
  "id": 578157,
  "title": "ตรวจเข้มเกม\"ไทย-ยูเออี\"ขู่ขังขี้เมาครึ่งปี | เดลินิวส์",
  "description": "เกมบอลโลก \u0027ไทย-ยูเออี\u0027 ตั้งมาตรการเข้มข้นรักษาความปลอดภัย ขู่ขี้เมาห้ามนำเครื่องดื่มแอลกอฮอล์เข้าสนามเด็ดขาด ฝ่าฝืนอาจโดนขังครึ่งปี ปรับอีก 1 หมื่น",
  "keywords": "ไทย-ยูเออี, บอลโลก, ตรวจเข้ม, ตรวจเหล้า,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "พล.ต.อ.สมยศ พุ่มพันธุ์ม่วง นายกสมาคมกีฬาฟุตบอลแห่งประเทศไทย,  พล.ต.ต.ฉันทวิทย์ รามสูต หัวหน้าฝ่ายรักษาความปลอดภัยสมาคมฯ และผู้เกี่ยวข้อง ประชุมฝ่ายรักษาความปลอดภัย เพื่อเตรียมความพร้อม การจัดการแข่งขันฟุตบอลโลก 2018 รอบ 12 ทีมสุดท้าย โซนเอเชีย กลุ่ม B นัดที่ 8 \"ช้างศึก\" ทีมชาติไทย พบ สหรัฐอาหรับเอมิเรตส์(ยูเออี) ที่สนามราชมังคลากีฬาสถาน วันที่ 13 มิ.ย. เวลา 19.00 น. ช่อง 7 สีถ่ายทอดสด หลังการประชุม พล.ต.ต.ฉันทวิทย์ กล่าวว่า ได้หารือเรื่องการรักษาความปลอดภัย รวมทั้งการจัดการจราจร ซึ่งในส่วนของผู้ที่จะเข้ามาชมการจัดการแข่งขันฟุตบอลคู่ ช้างศึก พบ ยูเออี จะได้รับความสะดวกสบายและอบอุ่นใจ ว่าการจัดมาตรการรักษาความปลอดภัยของสมาคมลูกหนังจัดไว้เป็นอย่างดีที่สุด จะห้ามนำของมึนเมา เครื่องดื่มแอลกอฮอล์เข้าสนามเด็ดขาดมีมาตรการอย่างเข้มงวดในการจัดการ โดยจะปิดประกาศเตือนไว้ว่าเป็นสิ่งต้องห้าม มีอัตราโทษของเรื่องของการปรับไม่เกิน 10,000 บาท และจำคุกไม่เกิน 6 เดือน     ",
  "url": "https://www.dailynews.co.th/sports/578157",
  "date": "2017-06-06T12:00:29.897Z"
}