{
  "id": 578165,
  "title": "สาวไต้หวันข้องใจบุกล้างตาชบาแก้ว | เดลินิวส์",
  "description": "\u0027ชบาแก้ว\u0027 ได้คิวลับแข้ง 2 เกม \u0027ไต้หวัน\u0027 ขอล้างตา ที่แพท สเตเดี้ยม 10 และ 12 มิถุนายนนี้ \u0027มาดามแป้ง\u0027 ชวนแฟนตามเชียร์ เกมในบ้านนัดแรกในรอบเกือบ 2 ปี",
  "keywords": "ชบาแก้ว บอลไทย ทีมชาติ บอลหญิง อุ่นไต้หวัน มาดามแป้ง นวลพรรณ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ความเคลื่อนไหวทีมฟุตบอลหญิงทีมชาติไทย ชุดเตรียมทีมซีเกมส์ ครั้งที่ 29 ที่ประเทศมาเลเซีย ซึ่งเก็บตัวฝึกซ้อมต่อเนื่องที่ การกีฬาแห่งประเทศไทย (กกท.) หัวหมาก ตั้งแต่ต้นเดือน พ.ค. ล่าสุด \"มาดามแป้ง\" นวลพรรณ ล่ำซำ ผู้จัดการทีม กล่าวว่า ตอนนี้ได้ทีมที่จะมาอุ่นเครื่องแล้ว จากการประสานงานของสมาคมกีฬาฟุตบอลฯ นั่นคือ ทีมชาติไต้หวัน โดยจะมาเตะกับ ชบาแก้ว 2 นัด วันที่ 10 และ 12 มิ.ย. ที่แพท สเตเดี้ยม ถือเป็นโอกาสดีที่สาวไทยได้ทดสอบฝีเท้าอีกครั้ง หลังทีมไทยเพิ่งชนะมาได้ 1-0 ในศึกชิงแชมป์เอเชีย รอบคัดเลือก เมื่อต้นเดือนเม.ย. ที่ปาเลสไตน์ และเป็นการเตะในบ้าน ครั้งแรกในรอบเกือบ 2 ปีด้วย จึงอยากเชิญแฟนบอลไปร่วมเชียร์ที่สนามเพื่อเป็นกำลังใจให้กับนักเตะไทย.",
  "url": "https://www.dailynews.co.th/sports/578165",
  "date": "2017-06-06T12:00:35.132Z"
}