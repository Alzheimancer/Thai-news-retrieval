{
  "id": 578188,
  "title": "\"อรอุมา\"เจ็บหนักลุ้นฟิตลงตบศึกเอเชีย-ซีเกมส์ | เดลินิวส์",
  "description": "\u0027อรอุมา\u0027 เผย เจอปัญหาบาดเจ็บเล่นงาน ขอพักรักษาตัวให้หายดีก่อน ชี้ \u0027ศึกชิงแชมป์เอเชีย-ซีเกมส์\u0027 คงฟิตไม่ทัน",
  "keywords": "อรอุมา สิทธิรักษ์ นักวอลเลย์บอลหญิงทีมชาติไทย, มีอาการบาดเจ็บ, ลุ้นฟิตลองแข่งขันวอลเลย์บอลเอเชีย, ซีเกมส์ ครั้งที่ 29,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "อรอุมา สิทธิรักษ์ นักวอลเลย์บอลหญิงทีมชาติไทย ที่เพิ่งกลับมาจากการเล่นลีกวอลเลย์บอลอาชีพกับสโมสรเจที มาร์เวลัส ในศึก \"วี พรีเมียร์ ลีก เจแปน\" ฤดูกาล 2016-2017 เปิดเผยว่า ตอนนี้มีปัญหาการบาดเจ็บหนักพอสมควร แต่ไม่ขอเปิดเผยรายละเอียดใดๆ ขณะเดียวกันส่วนตัวก็ยังตอบไม่ได้ว่าในปีหน้าจะลงเล่นให้กับทีมใดไม่ว่าจะเป็นสโมสรในประเทศหรือต่างประเทศ โดยตนจะขอปรึกษากับทางโค้ชก่อน ทั้งนี้ ใจจริงแล้วก็อยากจะพักรักษาร่างกายสัก 3 เดือน แต่ถ้าหากฟิตสมบูรณ์กลับมาได้ทันก็อาจจะได้ลงเล่นในศึกวอลเลย์บอลชิงแชมป์เอเชีย 2017 ที่กรุงมะนิลา ประเทศฟิลิปปินส์ ระหว่างวันที่ 9-17 ส.ค. รวมทั้งซีเกมส์ ครั้งที่ 29 ที่กรุงกัวลาลัมเปอร์ ประเทศมาเลเซีย ระหว่างวันที่ 19-30 ส.ค.นี้ จอมตบหัวเสามือ 1 ของทีมไทย กล่าวต่อว่า การไปเล่นอาชีพกับทีมเจที มาร์เวลัส ในศึก \"วี พรีเมียร์ ลีก เจแปน นั้น ผลงานถือว่าน่าประทับใจ โดยในปีแรก แม้จะยังไม่เลื่อนชั้น แต่ปีที่ 2 ก็พาทีมเลื่อนชั้นได้สำเร็จ ส่วนปีที่ 3 พาทีมจบอันดับ 4.  ",
  "url": "https://www.dailynews.co.th/sports/578188",
  "date": "2017-06-06T14:00:28.714Z"
}