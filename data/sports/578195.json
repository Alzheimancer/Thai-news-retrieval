{
  "id": 578195,
  "title": "\"โค้ชอ๊อต\"ปัดคุมทีมยุโรป/รับคิดถึงวอลเลย์บอลไทยสุดๆ | เดลินิวส์",
  "description": "สโมสร \u0027ปักกิ่ง\u0027 ไฟเขียว \u0027โค้ชอ๊อต\u0027 พักคุมทีมวอลเลย์บอล 6 เดือน บินกับมาพักผ่อนเมืองไทย \u0027เจ้าตัว\u0027 แย้มมีหลายทีมจากยุโรป สนใจทาบทามมาแต่ไท้พร้อมที่จะคุมทีม ยอมรับคิดถึงวอลเลย์บอลทีมชาติไทยมากกว่า หากช่วยอะไรได้ก็พร้อมเต็มที่",
  "keywords": "\u0027โค้ชอ๊อต\u0027 เกียรติพงษ์ รัชตะเกรียงไกร, คิดถึงวอลเลย์บอลไทย,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"โค้ชอ๊อต\" เกียรติพงษ์ รัชตะเกรียงไกร อดีตหัวหน้าผู้ฝึกสอนวอลเลย์บอลทีมชาติไทย ซึ่งเดินทางกลับเมืองไทยเป็นระยะเวลาสั้นๆ กล่าวว่า ตอนนี้ขอพักหน้าที่การทำทีมปักกิ่ง และจะใช้เวลาช่วงนี้ทำอย่างอื่นบ้าง เพราะเต็มที่กับวอลเลย์บอลมากว่า 20 ปี โดยกลับมาช่วยรุ่นพี่ที่คณะศึกษาศาสตร์ ม.เกษตรศาสตร์ ทำงานให้กับชมรมศิษย์เก่า เพื่อหารายได้ทำการกุศล ช่วยเหลือโรงเรียนในต่างจังหวัดหรือวัดตามชนบท โดยจะจัดกอล์ฟการกุศลในช่วงปลายปีนี้ \"ตอนนี้ผมขอพักงานเป็นเวลา 6 เดือน ซึ่งสโมสรปักกิ่ง ก็ไฟเขียวให้พักไปก่อน แล้วค่อยมาพูดคุยรายละเอียด ช่วงนี้มีสโมสรในยุโรปหลายๆ ประเทศ ติดต่อผ่านภรรยาให้ไปทำทีม แต่ก็ยังไม่พร้อม จึงปฏิเสธไป และช่วงที่มาเมืองไทย จะหาโอกาสไปดูทีมชาติไทย ฝึกซ้อมด้วย หากช่วยอะไรได้ผมก็พร้อมจะช่วยเหลือทุกด้านเพราะผมเองคิดถึงวอลเลย์บอลไทยมากๆ เช่นกัน\" โค้ชอ๊อต กล่าว",
  "url": "https://www.dailynews.co.th/sports/578195",
  "date": "2017-06-06T14:00:34.345Z"
}