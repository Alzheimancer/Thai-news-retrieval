{
  "id": 578228,
  "title": "ฟานไดร์จคุยคอนเต-คล็อปป์ก่อนเลือกหงส์ | เดลินิวส์",
  "description": "เอเย่นต์เผย \u0027ฟาน ไดร์จ\u0027 เลือก \u0027หงส์แดง\u0027 ก่อน \u0027เชลซี\u0027 เพราะประทับใจ \u0027คล็อปป์\u0027 มากกว่า \u0027คอนเต\u0027",
  "keywords": "เฟอร์กิล ฟาน ไดร์จ,ลิเวอร์พูล,เชลซี,เจอร์เกน คล็อปป์,อันโตนิโอ คอนเต,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ไมค์ ควินน์ เอเย่นต์ส่วนตัวของ เฟอร์กิล ฟาน ไดร์จ ออกมาเปิดเผยว่า กองหลังเนื้อหอมชาวดัตช์ ตัดสินใจตอบปฏิเสธ เชลซี และเลือกย้ายจาก \"นักบุญ\" เซาแธมป์ตัน ไปร่วมทัพ \"หงส์แดง\" ลิเวอร์พูล ทั้งนี้ ควินน์ กล่าวว่า ฟาน ไดร์จ ได้มีการนัดพบทั้ง อันโตนิโอ คอนเต กุนซือชาวอิตาเลี่ยนของทีมแชมป์พรีเมียร์ลีกฤดูกาลล่าสุด และ เจอร์เกน คล็อปป์ กุนซือชาวเยอรมันของทีมดังแห่งถิ่นเมอร์ซีย์ไซด์ ก่อนเลือกย้ายไป ลิเวอร์พูล เนื่องจากประทับใจในวิสัยทัศน์การทำทีมของ คล็อปป์ มากกว่า คอนเต ควินน์ กล่าวว่า \"3 เดือนก่อน ผมคิดว่าเขามีการติดต่อกับ ลิเวอร์พูล และ เชลซี เขาได้คุยกับกุนซือของทั้งสองทีมถึงวิสัยทัศน์ในการคุมทีม แต่เขาประทับใจ คล็อปป์ มากกว่า สำหรับผมนี่คือการดำเนินเรื่องให้เขาย้ายทีมในซัมเมอร์นี้ไปสู่ ลิเวอร์พูล ซึ่งจะช่วยเติมความสดใหม่ให้กับเขาในอาชีพค้าแข้ง เขาเลือก ลิเวอร์พูล เพราะประวัติศาสตร์อันยิ่งใหญ่ของทีม และประทับใจในตัวผู้จัดการทีม ผมคอยแทบไม่ไหวแล้วที่จะได้เห็นเขาในชุดสีแดงเพลิง\".",
  "url": "https://www.dailynews.co.th/sports/578228",
  "date": "2017-06-06T18:00:27.099Z"
}