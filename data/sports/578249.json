{
  "id": 578249,
  "title": "โคลาซินาคย้ายซบปืนใหญ่เรียบร้อย | เดลินิวส์",
  "description": "\u0027ปืนใหญ่\u0027 เปิดตัว \u0027โคลาซินาค\u0027 เป็นนักเตะใหม่รายแรกของทีมในซัมเมอร์นี้",
  "keywords": "อาร์เซนอล,ซีด โคลาซินาค,ชาลเก,ฟุตบอล,อังกฤษ,บอสเนียและเฮอร์เซโกวินา,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ซีด โคลาซินาค กองหลังทีมชาติบอสเนียและเฮอร์เซโกวินา เปิดตัวเป็นนักเตะคนใหม่ของ \"ปืนใหญ่\" อาร์เซนอล เป็นที่เรียบร้อยแล้ว เมื่อวันอังคารที่ 6 มิ.ย. ที่่ผ่านมา หลังนักเตะหมดสัญญากับต้นสังกัดเก่า \"ราชันสีน้ำเงิน\" ชาลเก 04 แบ๊กซ้ายวัย 23 ปี ถือเป็นนักเตะใหม่รายแรกที่ อาร์เซน เวนเกอร์ คว้าตัวมาเสริมทัพ \"ปืนใหญ่\" ในช่วงซัมเมอร์นี้ โดยคาดว่า เขาจะเข้ามาเป็นแบ๊กซ้ายตัวเลือกแรกของทีม ส่งผลให้อนาคตของ คีแรน กิบบ์ส อยู่ในเครื่องหมายคำถามว่า จะได้อยู่ค้าแข้งในถิ่นเอมิเรตส์ สเตเดี้ยม ต่อไปหรือไม่ สำหรับ โคลาซินาค ได้เซ็นสัญญาระยะเวลา 5 ปี ทำให้เขาจะอยู่ค้าแข้งกับ อาร์เซนอล จนถึงช่วงซัมเมอร์ของปี 2022.",
  "url": "https://www.dailynews.co.th/sports/578249",
  "date": "2017-06-06T22:00:16.428Z"
}