{
  "id": 578251,
  "title": "ดอร์ตมุนด์ตั้งบอสซ์เป็นกุนซือคนใหม่ | เดลินิวส์",
  "description": "\u0027เสือเหลือง\u0027 ประกาศแต่งตั้ง \u0027ปีเตอร์ บอสซ์\u0027 เป็นกุนซือคนใหม่",
  "keywords": "เสือเหลือง,ดอร์ตมุนด์,ไอแอกซ์,ปีเตอร์ บอสซ์,ฟุตบอล,กุนซือ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"เสือเหลือง\" โบรุสเซีย ดอร์ตมุนด์ ทีมดังแห่งศึกบุนเดสลีกา เยอรมนี ประกาศแต่งตั้ง ปีเตอร์ บอสซ์ เป็นกุนซือคนใหม่ของทีม เสียบแทนที่ โธมัส ทูเคิล ที่แยกทางกันไป เนื่องจากมีปัญหาไม่ลงรอยกับบอร์ดบริหาร ปีเตอร์ บอสซ์ วัย 53 ปี ทำผลงานชิ้นโบแดง ด้วยการพา ไอแอกซ์ อัมสเตอร์ดัม ทะลุถึงรอบชิงชนะเลิศ ศึกฟุตบอลยูฟ่า ยูโรป้า ลีก แม้จะพ่าย แมนฯ ยูไนเต็ด 0-2 ได้แค่รองแชมป์ แต่ฝีไม้ลายมือของ บอสซ์ ยังคงเข้าตาบอร์ดบริหารของ ดอร์ตมุนด์ ทำให้มีการดึงตัวมาเป็นกุนซือคนใหม่ในถิ่นซิกนัล อิดูนา ปาร์ค และ บอสซ์ ได้ตัดสินใจใช้ออปชั่นในสัญญาขอแยกทางกับ ไอแอกซ์ เพื่อมาทำงานที่เยอรมนี ด้วยการเซ็นสัญญากันระยะเวลา 2 ปี.",
  "url": "https://www.dailynews.co.th/sports/578251",
  "date": "2017-06-06T22:00:18.440Z"
}