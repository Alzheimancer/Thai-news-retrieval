{
  "id": 578252,
  "title": "โรดริเกซเตรียมเปิดตัวกับมิลานวันพุธนี้ | เดลินิวส์",
  "description": "\u0027โรดริเกซ\u0027 เตรียมเปิดตัวเป็นแข้งใหม่ \u0027ปิศาจแดงดำ\u0027 ในวันพุธนี้",
  "keywords": "ริคาร์โด โรดริเกซ,เอซี มิลาน,ฟุตบอล,อิตาลี,โวล์ฟสบวร์ก,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "สื่อแดนมะกะโรนีรายงานข่าวว่า ริคาร์โด โรดริเกซ แบ๊กซ้ายทีมชาติสวิตเซอร์แลนด์ จะเปิดตัวเป็นนักเตะใหม่ของ \"ปิศาจแดงดำ\" เอซี มิลาน ในวันพุธนี้ โดยล่าสุด เจ้าตัวได้เดินทางมายังประเทศอิตาลีแล้ว เพื่อเตรียมเซ็นสัญญาค้าแข้งกับทีมดังแห่งถิ่นซาน ซีโร หลังตกลงรายละเอียดสัญญาส่วนตัวกันได้เป็นที่เรียบร้อย สำหรับค่าตัวของ โรดริเกซ วัย 25 ปี ทาง มิลาน จะจ่ายให้กับ โวล์ฟสบวร์ก ที่ตัวเลข 18 ล้านยูโร โดยจ่ายก้อนแรก 15 ล้านยูโร พร้อมมีออปชั่นตามเพิ่มอีก 3 ล้านยูโร ตามเงื่อนไขที่ระบุเอาไว้ในสัญญา โรดริเกซ ถือเป็นผู้เล่นรายที่ 3 ต่อจาก มาเตโอ มูซัคคิโอ และฟรองค์ เคสซี ที่ย้ายมาค้าแข้งกับ เอซี มิลาน ในช่วงซัมเมอร์นี้.",
  "url": "https://www.dailynews.co.th/sports/578252",
  "date": "2017-06-06T22:00:20.438Z"
}