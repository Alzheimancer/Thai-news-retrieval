{
  "id": 578292,
  "title": "\u0027ชุดขาว\u0027 ปัดข้อเสนอ \u0027ผี\u0027 ขอซื้อ \u0027โมราตา\u0027 | เดลินิวส์",
  "description": "สื่อดังแดนผู้ดีปูด \u0027ผีแดง\u0027 ยื่น 52.4 ล้านปอนด์ขอซื้อ อัลบาโร โมราตา แต่โดน รีล มาดริด บอกปัดเรียบร้อย คาด \u0027ราชันชุดขาว\u0027 หวังโก่งค่าตัวถึง 78 ล้านปอนด์ ",
  "keywords": "ผีแดง, แมนเชสเตอร์ ยูไนเต็ด, สกายสปอร์ตส์, อัลบาโร โมราตา, รีล มาดริด, ราชันชุดขาว,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "“สกายสปอร์ตส์” สื่อกีฬาชื่อดังในประเทศอังกฤษ รายงานว่า รีล มาดริด ยักษ์ใหญ่แห่งศึก ลา ลีกา สเปน ได้ปฏิเสธข้อเสนอมูลค่า 52.4 ล้านปอนด์ (ราว 2,358 ล้านบาท) จาก แมนเชสเตอร์ ยูไนเต็ด ยอดทีมจากพรีเมียร์ลีก อังกฤษ เพื่อขอซื้อ อัลบาโร โมราตา กองหน้าทีมชาติสเปนไปร่วมทีมเรียบร้อยแล้ว       ดาวยิงวัย 24 ปี ต้องเป็นข่าวว่าต้องการย้ายทีม หลังไม่ค่อยได้รับโอกาสลงสนามเป็นตัวจริงให้กับ รีล มาดริด ในฤดูกาลที่ผ่านมา แม้เจ้าตัวจะยิงได้ถึง 20 ประตูในทุกรายการก็ตาม โดยก่อนหน้านี้เจ้าตัวตกเป็นข่าวว่าอาจย้ายไปค้าแข้งกับ เอซี มิลาน ทีมดังในศึกกัลโช เซเรีย อา อิตาลี ก่อนที่ล่าสุดจะมีข่าวว่า “ผีแดง” จัดการยื่นข้อเสนอเข้ามาให้ “ราชันชุดขาว” พิจารณา แต่ถูกปฏิเสธไปเรียบร้อยแล้ว โดยคาดว่าทีมแชมป์ ยูฟ่า แชมเปี้ยนส์ ลีก ฤดูกาลล่าสุด น่าจะต้องการค่าตัวของหัวหอกวัย 24 ปีรายนี้อยู่ที่ 78 ล้านปอนด์ (ราว 3,510 ล้านบาท) เลยทีเดียว ",
  "url": "https://www.dailynews.co.th/sports/578292",
  "date": "2017-06-07T08:00:20.150Z"
}