{
  "id": 578414,
  "title": "สื่อกระทิงปูด \u0027เบเญริน\u0027 จ่อซบ \u0027บาร์ซา\u0027 | เดลินิวส์",
  "description": "สื่อคาตาลุนญาประโคม เอคตอร์ เบเญริน แบ๊ก “ปืนใหญ่” ตกลงย้ายซบ “บาร์ซา” แล้ว รอแค่เข้าไปขอไฟเขียวจาก อาร์แซน เวนเกอร์ เท่านั้น ",
  "keywords": "คาตาลุนญา, เอคตอร์ เบเญริน, ปืนใหญ่, อาร์เซนอล, บาร์ซา, บาร์เซโลนา, อาร์แซน เวนเกอร์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "สื่อหลายสำนักแคว้นกาตาลุนญา รายงานตรงกันว่า บาร์เซโลนา ยักษ์ใหญ่แห่งศึก ลา ลีกา สเปน บรรลุข้อตกลงกับ เอคตอร์ เบเญริน แบ๊กขวาจอมบุกของ อาร์เซนอล ยอดทีมในศึกพรีเมียร์ลีก ได้เป็นที่เรียบร้อยแล้ว เหลือแค่รอให้ตัวนักเตะเข้าไปพูดคุยกับต้นสังกัดเพื่อขอย้ายทีมเท่านั้น       เบเญริน ซึ่งย้ายจากทีมเยาวชนของ “บาร์ซา” มาอยู่กับ “ปืนใหญ่” เมื่อ 6 ปีก่อนนั้น ตกเป็นข่าวเรื่องการย้ายออกจากถิ่น เอมิเรตส์ สเตเดี้ยม หลังเพิ่งออกมาให้สัมภาษณ์ก่อนหน้านี้ว่าครอบครัวของเขาย้ายกลับไปอยู่ที่สเปนเรียบร้อยแล้ว ก่อนที่จะมีข่าวล่าสุดว่า เจ้าตัวไปตกลงกับ บาร์เซโลนา ได้เรียบร้อยแล้ว โดยคาดว่าดาวเตะวัย 22 ปี จะเข้าไปคุยกับ อาร์แซน เวนเกอร์ เรื่องการย้ายทีมในช่วงสัปดาห์หน้า  ",
  "url": "https://www.dailynews.co.th/sports/578414",
  "date": "2017-06-07T16:06:07.937Z"
}