{
  "id": 578419,
  "title": "\u0027อัลเลกรี\u0027 จ่อต่อสัญญาคุม \u0027ยูเว\u0027 อีก 2 ปี | เดลินิวส์",
  "description": "\u0027ม้าลาย\u0027 ได้ข่าวดี มัสซิมิเลียโน อัลเลกรี จ่อต่อสัญญาคุมทีมอีก 2 ปี คาดฟันค่าเหนื่อยปีละ 7 ล้านยูโร ",
  "keywords": "ม้าลาย, ยูเวนตุส, มัสซิมิเลียโน อัลเลกรี, ต่อสัญญา, 7 ล้านยูโร, ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "มัสซิมิเลียโน อัลเลกรี กุนซือ ยูเวนตุส ยักษ์ใหญ่แห่งศึกกัลโช เซเรีย อา อิตาลี ตกเป็นข่าวว่ากำลังเตรียมที่จะต่อสัญญาฉบับใหม่กับ “ม้าลาย” ในเร็ว ๆ นี้ หลังเจ้าตัวพาทีมคว้าดับเบิ้ลแชมป์ ทั้งแชมป์ลีกและแชมป์ โคปปา อิตาเลีย ในฤดูกาลที่ผ่านมา รวมถึงพาทีมเข้าถึงรอบชิงชนะเลิศในศึก ยูฟ่า แชมเปี้ยนส์ ลีก       ก่อนหน้านี้ อัลเลกรี เคยตกเป็นข่าวว่าอาจอำลา “ยูเว” ในช่วงซัมเมอร์นี้ โดยมี อารืเซนอล ยักษ์ใหญ่แห่งศึกพรีเมียร์ลีก อังกฤษ เป็นตัวเต็งที่จะได้เจ้าตัวไปคุมทีม อย่างไรก็ตาม ข่าวดังกล่าวเงียบไปหลัง “ปืนใหญ่” เพิ่งต่อสัญญากับ อาร์แซน เวนเกอร์ กุนซือของทีมออกไปอีก 2 ปี ขณะที่ อัลเลกรี ก็ออกมายืนยันว่าเขาพร้อมจะอยู่คุมทีม “เบียงโคเนรี” ต่อไป โดยคาดว่าเจ้าตัวน่าจะต่อสัญญาคุมทัพ “เบียงโคเนรี” ออกไปอีก 2 ปี ซึ่งจะทำให้เขาอยู่กับทีมไปจนถึงปี ค.ศ. 2019 พร้อมรับค่าเหนื่อยปีละ 7 ล้านยูโร (ราว 280 ล้านบาท)   ",
  "url": "https://www.dailynews.co.th/sports/578419",
  "date": "2017-06-07T16:00:28.925Z"
}