{
  "id": 578455,
  "title": "สิงโตยวบวาร์ดีเดี้ยงถอนหวดวิสกี | เดลินิวส์",
  "description": "\r\n\u0027สิงโตคำราม\u0027 สะดุ้ง เมื่อ \u0027เจมี วาร์ดี\u0027 จำต้องถอนตัวจากเกมบู๊ \u0027สกอตแลนด์\u0027 เรียบร้อย หลังได้รับบาดเจ็บระหว่างซ้อม",
  "keywords": "วาร์ดี, ทีมชาติอังกฤษ, ฟุตบอลโลก 2018, สกอตแลนด์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เจมี วาร์ดี หัวหอกจอมก้าว เลสเตอร์ ซิตี จำเป็นต้องถอนตัวจากทีมชาติอังกฤษชุดเตรียมทำศึกฟุตบอลโลก 2018 รอบคัดเลือก กลุ่ม F นัดบุกรัง สกอตแลนด์ วันเสาร์ที่ 10 มิ.ย.นี้เรียบร้อย หลังมีอาการบาดเจ็บรบกวน สมาคมฟุตบอลอังกฤษ (เอฟเอ) เปิดเผยว่า วาร์ดี ซึ่งจะพลาดเกมอุ่นเครื่องกับ ฝรั่งเศส ในวันที่ 13 มิ.ย.ด้วยนั้น ได้รับบาดเจ็บระหว่างลงซ้อมเมื่อวันอังคาร แต่ไม่ใช่อาการบาดเจ็บที่รุนแรงอะไร ทั้งนี้ แกเรธ เซาธ์เกต ผู้จัดการทีมชาติอังกฤษ ยืนยันแล้วว่าจะไม่เรียกใครเข้ามาแทนที่วาร์ดี เนื่องจากในทีมชุดนี้มีกองหน้าตัวเป้าอยู่อีกถึง 3 คนคือ แฮร์รี เคน, เจอร์เมน เดโฟ และมาร์คัส แรชฟอร์ด.  ",
  "url": "https://www.dailynews.co.th/sports/578455",
  "date": "2017-06-07T22:00:20.600Z"
}