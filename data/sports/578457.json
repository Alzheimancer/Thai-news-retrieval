{
  "id": 578457,
  "title": "เมอร์เรย์ทะลุชนสแตนตัดเฟรนช์โอเพ่น | เดลินิวส์",
  "description": "\r\n\r\n\u0027แอนดี เมอร์เรย์\u0027 ไม่พลาดไล่ทุบ \u0027เคอิ นิชิโกริ\u0027 3-1 เซตลิ่วชน \u0027สแตน วาวรินกา\u0027 รอบตัดเชือก ศึกเฟรนช์ โอเพ่น",
  "keywords": "เมอร์เรย์, เฟรนช์ โอเพ่น, นิชิโกริ, เทนนิส,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "     ศึกเทนนิสแกรนด์สแลมลำดับ 2 ของปี \"เฟรนช์ โอเพ่น\" ที่กรุงปารีส ประเทศฝรั่งเศส เมื่อวันพุธที่ผ่านมา ในประเภทชายเดี่ยวรอบก่อนรองชนะเลิศ แอนดี เมอร์เรย์ มือ 1 ของรายการจากสหราชอาณาจักร ต้องออกแรงเหนื่อยไม่น้อยก่อนคว่ำ เคอิ นิชิโกริ มือ 8 จากญี่ปุ่นลงได้สำเร็จ 3-1 เซต 2-6, 6-1, 7-6 (7-0), 6-1 ลอยลำผ่านเข้าสู่รอบรองชนะเลิศต่อไปได้สำเร็จ สำหรับในรอบตัดเชือก เมอร์เรย์จะดวลกับ สแตน วาวรินกา มือ 3 จากสวิตเซอร์แลนด์ ที่เอาชนะ มาริน ซิลิช มือ 7 จากโครเอเชีย มาได้ 3 เซตรวด 6-3, 6-3, 6-1 ต่อไป ขณะที่ผลการแข่งขันในประเภทหญิงเดี่ยว รอบก่อนรองชนะเลิศ คาโรลินา พลิสโควา มือ 2 จากเช็ก ฟอร์มยังเยี่ยม หลังเอาชนะ แคโรไลน์ การ์เซีย มือ 28 จากฝรั่งเศส 2 เซตรวด 7-6 (7-3), 6-4 ผ่านเข้าไปตัดเชือกกับ ซิโมนา ฮาเลป มือ 3 จากโรมาเนีย, มือ 3 ที่เอาชนะ เอลินา สวิโตลินา มือ 5 จากรัสเซีย มาได้ 2-1 เซต 3-6, 7-6 (8-6), 6-0.",
  "url": "https://www.dailynews.co.th/sports/578457",
  "date": "2017-06-07T22:00:18.611Z"
}