{
  "id": 578471,
  "title": "ชุดขาวพับแผนล่าเดเคอาเฝ้าเสา | เดลินิวส์",
  "description": "\r\n\r\nสื่อกระทิงตีข่าว \u0027ราชันชุดขาว\u0027 ล้มเลิกแผนการล่าตัว \u0027ดาวิด เด เคอา\u0027 มือกาวผีแดงไปเฝ้าเสาแล้ว หลังรู้สึกประทับใจกับผลงานของ \u0027เคย์ลอร์ นาวาส\u0027 มือ 1 คนปัจจุบันของทีม",
  "keywords": "เด เคอา, รีล มาดริด, ลา ลีกา, แมนฯ ยูไนเต็ด,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"มาร์กา\" สื่อดังของสเปน ตีข่าว รีล มาดริด แชมป์ลา ลีกา แดนกระทิงดุ ล้มเลิกแผนการล่าตัว ดาวิด เด เคอา นายทวารทีมชาติสเปน ของ แมนเชสเตอร์ ยูไนเต็ด ไปเฝ้าเสายังถิ่น ซานติอาโก เบร์นาเบวแล้ว หลังรู้สึกพอใจกับผลงานของ เคย์ลอร์ นาวาส จอมหนึบทีมชาติคอสตาริกา รายงานข่าวระบุว่า รีล มาดริด ไม่ต้องการทุ่มเงิน 65 ล้านปอนด์ หรือ ประมาณ 2,925 ล้านบาทเพื่อแลกกับลายเซ็นของเด เคอา หลังยังคงเชื่อมั่นในฝีมือของ นาวาส ที่เซฟอุตลุดจนมีส่วนสำคัญในการช่วยให้ทีมผงาดคว้าถ้วยลา ลีกา และแชมเปี้ยนส์ ลีก ฤดูกาลนี้มาครองได้สำเร็จ นอกจากนี้ยังมีการคาดการณ์ด้วยว่า ซีเนดีน ซีดาน กุนซือของรีล มาดริด น่าจะหันไปให้ความสนใจ จานลุยจิ ดอนนารุมมา มือกาวดาวรุ่งของเอซี มิลานมากกว่า และอาจจะรอจนเจ้าตัวหมดสัญญากับ \"ปีศาจแดงดำ\" ในช่วงซัมเมอร์ปี 2018 เพื่อคว้ามาร่วมทัพแบบไม่มีค่าตัว.",
  "url": "https://www.dailynews.co.th/sports/578471",
  "date": "2017-06-08T00:00:44.359Z"
}