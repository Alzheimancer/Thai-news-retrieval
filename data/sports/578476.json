{
  "id": 578476,
  "title": "โมราตาซัดกู้ชีพพากระทิงไล่เจ๊าโคลอมเบีย | เดลินิวส์",
  "description": "\r\n\r\n\u0027อัลบาโร โมราตา\u0027 ซัดกู้ชีพท้ายเกมพา \u0027สเปน\u0027 เปิดบ้านไล่เจ๊า \u0027โคลอมเบีย\u0027 เดือด 2-2 ในเกมอุ่นเครื่องที่มูร์เซีย\r\n",
  "keywords": "โมราตา, สเปน, โคลอมเบีย, ฟุตบอลอุ่นเครื่อง, มูร์เซีย,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ศึกฟุตบอลกระชับมิตร ที่สนาม เอสตาดิโอ นวยบา กอนโดมินา ในเมืองมูร์เซีย ประเทศสเปน เมื่อวันพุธที่ผ่านมา ทีมชาติสเปน หวิดสิ้นชื่อคาบ้าน หลังต้องเป็นฝ่ายไล่ตีเสมอ โคลอมเบีย ดุเดือด 2-2 โดย ดาบิด ซิลบา กดให้เจ้าถิ่นออกนำก่อน 1-0 ในนาทีที่ 22 จากนั้นนาทีที่ 40 เอ็ดวิน การ์โดนา ก็ซัดให้โคลอมเบียทวงประตูตีเสมอเป็น 1-1 ได้สำเร็จ ครึ่งหลังทีมเยือนเล่นดีขึ้น และพลิกขึ้นนำ 2-1 จาก ราดาเมล ฟัลเกา ดาวยิงตัวเก่ง ในนาทีที่ 55 ชัยชนะทำท่าจะตกเป็นของโคลอมเบียกระทั่งนาทีที่ 87 อัลบาโร โมราตา กองหน้าจาก รีล มาดริด ก็ซัดให้ สเปน ตามตีเสมอเป็น 2-2 ได้อย่างเฉียดฉิว ช่วงเวลาที่เหลือไม่มีสกอร์เกิดขึ้นอีกจบเกม สเปน เปิดบ้านเจ๊า โคลอมเบีย 2-2.  ",
  "url": "https://www.dailynews.co.th/sports/578476",
  "date": "2017-06-08T02:00:17.174Z"
}