{
  "id": 578493,
  "title": "\"คอสตา\" ยัน \"คอนเต\" ไล่ไปอยู่ที่อื่น | เดลินิวส์",
  "description": "\u0027คอสตา\u0027 ยืนยันเองเลยว่า \u0027คอนเต\u0027 ส่งข้อความไล่ตนให้ไปหาสโมสรใหม่",
  "keywords": "คอสตา,เชลซี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ดิเอโก คอสตา กองหน้าทีมชาติสเปนของ \"สิงห์สำอาง\" เชลซี ยืนยันหลังจบเกมนัดอุ่นเครื่องที่ขุนพล \"กระทิงดุ\" เสมอกับ โคลอมเบีย 2-2 ว่าคงไม่ได้อยู่กับ เชลซี ต่อไปในฤดูกาลหน้า เนื่องจาก อันโตนิโต คอนเต ได้ส่งข้อความแจ้งเขาแล้วว่าไม่มีอนาคตกับทีมอีกต่อไป คอสตา ทำไปถึง 22 ประตูในทุกรายการเมื่อซีซั่้นที่ผ่านมา กระนั้นมีข่าวลืออย่างต่อเนื่องว่าจะย้ายออกไป ศูนย์หน้าวัย 28 ปี เผยว่า \"ผมได้ข้อความจากคอนเต ที่บอกว่าผมไม่อยู่ในแผนการทำทีมของเขาฤดูกาลหน้า ที่เป็นอย่างงั้นคงเพราะผมทำได้แย่ในปีนี้ มันน่าละอาย และชัดเจนว่าโค้ชไม่ต้องการผมอีก ผมอยู่ในตลาดและมองหาทีมใหม่ ถ้าเขาไม่ต้องการ คุณก็ต้องย้ายออกไป\" เชื่อกันว่า คอสตา ต้องการย้ายกลับ แอตฯ มาดริด ทว่าอดีตต้นสังกัดโดนโทษแบนห้ามซื้อนักเตะใหม่ ขณะที่ เชลซี กำลังพยามซื้อ โรเมลู ลูกากู มาจากเอฟเวอร์ตัน   ",
  "url": "https://www.dailynews.co.th/sports/578493",
  "date": "2017-06-08T08:00:36.315Z"
}