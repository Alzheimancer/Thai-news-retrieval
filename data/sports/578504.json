{
  "id": 578504,
  "title": "โด้ครองแชมป์นักกีฬารายได้เยอะสุด | เดลินิวส์",
  "description": "\u0027โรนัลโด\u0027 คอรงแชมป์โกยรายได้มากสุดต่อปี \u0027เมสซี\u0027 หล่นที่ 3",
  "keywords": "โรนัลโด,เมสซี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "คริสเตียโน โรนัลโด ซูเปอร์สตาร์ \"ราชันชุดขาว\" รีล มาดริด ยังครองแชมป์นักกีฬาที่มีรายได้สูงที่สุดในโลก โดยมีรายรับทั้งจากค่าจ้างและเงินอื่นๆ รวม 93 ล้านดอลลาร์สหรัฐ (ราว 3,255 ล้านบาท) จนถึงวันที่ 1 มิ.ย. ที่ผ่านมา จากการอันดับของ \"ฟอร์บส\" นิตยสารธุรกิจชื่อดัง  รองลงมา เลบรอน เจมส์ นักบาสเก็ตบอลของคลีฟแลนด์ คาวาเลียร์ส 86.2 ล้านดอลลาร์ฯ (ราว 3,017 ล้านบาท) ส่วน ลีโอแนล เมสซี จากบาร์เซโลนา ที่เคยครองอันดับ 2 เมื่อปีก่อน หล่นมาอยู่ที่ 3 มีรายได้ 80 ล้านดอลลาร์ฯ (ราว 2,800 ล้านบาท) น้อยกว่าปีที่แล้ว 13 ล้านดอลลาร์ฯ (ราว 455 ล้านบาท) สรุปอันดับอื่น (1 ดอลลาร์ฯ ราว 35 บาท) 4. โรเจอร์ เฟเดอเรอร์ (เทนนิส) - 62 ล้านดอลลาร์ฯ, 5. เควิน ดูแรนท์ (บาสเก็ตบอล) - 60.6 ล้านดอลลาร์ฯ, 6. แอนดรูว์ ลัค (อเมริกันฟุตบอล) - 50 ล้านดอลลาร์ฯ, 6. รอรี แม็คอิลรอย (กอล์ฟ) - 50 ล้านดอลลาร์ฯ, 8. สตีเฟน เคอร์รี (บาสเก็ตบอล) - 47.3 ล้านดอลลาร์ฯ, 9. เจมส์ ฮาร์เดน (บาสเก็ตบอล) - 46.6 ล้านดอลลาร์ฯ, 10. ลูอิส แฮมิลตัน (ฟอร์มูล่า วัน) - 46 ล้านดอลลาร์ฯ  ",
  "url": "https://www.dailynews.co.th/sports/578504",
  "date": "2017-06-08T08:00:33.881Z"
}