{
  "id": 578518,
  "title": "เปิดโผ24แข้งช้างศึก\"อุ้ม-เจ\"ถอนตัว, \"ลีซอ-ปก\"หลุด | เดลินิวส์",
  "description": "ประกาศโผ ช้างศึก 24 คน ลุย \u0027ยูเออี\u0027 ไม่มี \u0027ธีราทร-ชนาธิป\u0027 ที่ถอนตัว ดึง \u0027สุริยา สิงห์มุ้ย\u0027 เสริม ขณะที่ \u0027ลีซอ-ปกเกล้า\u0027 หลุด",
  "keywords": "ช้างศึก บอลไทย ทีมชาติ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"ช้างศึก\" ทีมชาติไทยชุดใหญ่ เดินทางกลับมาถึงท่าอากาศยานนานาชาติสุวรรณภูมิแล้ว เมื่อช่วงเช้าวันที่ 8 มิ.ย. หลังจากไปอุ่นเครื่อง แพ้ อุซเบกิสถาน 0-2 จากนั้นนักเตะได้เดินทางเข้าแคมป์เกียรติธานี คันทรีคลับ เพื่อรวมตัวกับหลุ่มนักเตะ เอสซีจี เมืองทอง ยูไนเต็ด เก็บตัวฝึกซ้อม เตรียมแข่งขันฟุตบอลโลก 2018 รอบ 12 ทีมสุดท้ายโซนเอเชีย กลุ่ม B พบ สหรัฐอาหรับเอมิเรตส์ (ยูเออี) วันที่ 13 มิ.ย. ที่สนามราชมังคลากีฬาสถาน เวลา 19.00 น. ช่อง 7 สีถ่ายทอดสด     ขณะเดียวกัน มิโลวาน ราเยวัช หัวหน้าโค้ชทีมชาติไทย ได้ประกาศรายชื่อ 24 นักเตะที่จะเตรียมไว้พบกัยยูเออี ออกมาแล้ว (จะตัดอีก 1 คน) มีรายชื่อดังนี้ ผู้รักษาประตู กวินทร์ ธรรมสัจจานันท์ (เมืองทอง), สินทวีชัย หทัยรัตนกุล (สุพรรณบุรี), ศิวรักษ์ เทศสูงเนิน (บุรีรัมย์)     กองหลัง นัสตพล มาลาพันธ์ (ชลบุรี), มิก้า ชูนวลศรี (แบงค็อก), นฤบดินทร์ วีรวัฒโนดม, พรรษา เหมวิบูลย์ (บุรีรัมย์), เฉลิมพงษ์ เกิดแก้ว (นครราชสีมา), เควิน ดีรมรัมย์ (ราชบุรี), สุริยา สิงห์มุ้ย (เชียงราย ยูไนเต็ด), อดิศร พรหมรักษ์, พีระพัฒน์ โน๊ตชัยยา, ทริสตอง โด (เมืองทอง)     กองกลาง ธนบูรณ์ เกษารัตน์, ฐิติพันธ์ พ่วงจันทร์ (เชียงราย ยูไนเต็ด), สรรวัชญ์ เดชมิตร (แบงค็อก), บดินทร์ ผาลา (บุรีรัมย์), ชุติพนธ์ ทองแท้ (ราชบุรี), นูรูล ศรียานเก็ม (ชลบุรี), พีรดนย์ ฉ่ำรัศมี (พัทยา), วัฒนา พลายนุ่ม (เมืองทอง)     กองหน้า สิโรจน์ ฉัตรทอง, ธีรศิลป์ แดงดา, มงคล ทศไกร (เมืองทอง)     โดยชุดนี้ไม่มีชื่อ \"เจ้าอุ้ม\" ธีราทร บุญมาทัน กับ \"เมสซีเจ\" ชนาธิป สรงกระสินธ์ 2 นักเตะเอสซีจี เมืองทอง ที่ต้นสังกัดส่งหนังสือแจ้งถอนตัว เนื่องจากได้รับบาดเจ็บ ส่วนชุดที่ติดไปอุซเบกิสถาน แล้วไม่มีชื่อ ได้แก่ 4 นักเตะจาก แบงค็อก ยูไนเต็ด \"ลีซอ\" ธีรเทพ วิโนทัย กองหน้ารุ่นเก๋า, ปกเกล้า อนันต์ ที่ช่วงหลังมักติดทีมเสมอ, แอนโทนี่ อำไพพิทักษ์วงศ์, พุทธินันท์ วรรณศรี รวมทั้ง รุ่งรัฐ ภูมิจันทึก(ราชบุรี) และ ชัยวัฒน์ บุราณ(เชียงราย) ส่วนในรายของ สุริยา สิงห์มุ้ย แบ๊กซ้ายจาก เชียงราย ยูไนเต็ด ได้ถูกเรียกเข้ามาเสริม",
  "url": "https://www.dailynews.co.th/sports/578518",
  "date": "2017-06-08T10:05:57.878Z"
}