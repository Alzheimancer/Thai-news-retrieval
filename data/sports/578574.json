{
  "id": 578574,
  "title": "หลุดช้างศึก\"ลีซอ\"ไม่ท้อขอมุ่งมั่นคัมแบ๊ก | เดลินิวส์",
  "description": "\u0027ลีซอ\u0027 เสียดาย หลุดโผทีมชาติ แต่ไม่เสียกำลังใจ ยืนยันมุ่งมั่นต่อ เพื่อกลับมาติดช้างศึกอีกครั้ง",
  "keywords": "ลีซอ ธีรเทพ บอลไทย,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "มิโลวาน ราเยวัช หัวหน้าโค้ชทีมชาติไทย ได้ประกาศรายชื่อ 24 นักเตะ ชุดทำศึกฟุตบอลโลก รอบคัดเลือกกับ ยูเออี วันที่ 13 มิ.ย. ที่ราชมังคลากีฬาสถาน ปรากฏว่า ไม่มีชื่อของ \"ลีซอ\" ธีรเทพ วิโนทัย ดาวยิงแบงค็อก ยูไนเต็ด ที่อยู่ในชุดไปอุ่นเครื่องกับ อุซเบกิสถาน ธีรเทพ วิโนทัย กล่าวว่า ได้ทราบว่าไม่ติดทีมพร้อมกับทุกคนตอนกลับถึงไทย รู้สึกเสียดาย แต่ก็เข้าใจว่าอยู่ที่ ราเยวัช จะเลือกใคร ไม่ได้เสียกำลังใจ จากนี้จะพยายามมุ่งมั่นกับการทำผลงานให้กับ แบงค็อก ยูไนเต็ด เพื่อกลับมามีโอกาสติดทีมชาติอีกครั้ง สำหรับ รายชื่อ 24 นักเตะ ผู้รักษาประตู กวินทร์ ธรรมสัจจานันท์ (เมืองทอง), สินทวีชัย หทัยรัตนกุล (สุพรรณบุรี), ศิวรักษ์ เทศสูงเนิน (บุรีรัมย์) กองหลัง นัสตพล มาลาพันธ์ (ชลบุรี), มิก้า ชูนวลศรี (แบงค็อก), นฤบดินทร์ วีรวัฒโนดม, พรรษา เหมวิบูลย์ (บุรีรัมย์), เฉลิมพงษ์ เกิดแก้ว (นครราชสีมา), เควิน ดีรมรัมย์ (ราชบุรี), สุริยา สิงห์มุ้ย (เชียงราย ยูไนเต็ด), อดิศร พรหมรักษ์, พีระพัฒน์ โน๊ตชัยยา, ทริสตอง โด (เมืองทอง) กองกลาง ธนบูรณ์ เกษารัตน์, ฐิติพันธ์ พ่วงจันทร์ (เชียงราย ยูไนเต็ด), สรรวัชญ์ เดชมิตร (แบงค็อก), บดินทร์ ผาลา (บุรีรัมย์), ชุติพนธ์ ทองแท้ (ราชบุรี), นูรูล ศรียานเก็ม (ชลบุรี), พีรดนย์ ฉ่ำรัศมี (พัทยา), วัฒนา พลายนุ่ม (เมืองทอง) กองหน้า สิโรจน์ ฉัตรทอง, ธีรศิลป์ แดงดา, มงคล ทศไกร (เมืองทอง)",
  "url": "https://www.dailynews.co.th/sports/578574",
  "date": "2017-06-08T14:06:00.731Z"
}