{
  "id": 578588,
  "title": "ทัพฟ้าคว้าแชมป์ลูกยางกองทัพไทย | เดลินิวส์",
  "description": "กองทัพอากาศ ฟอร์มเจ๋ง เอาชนะ กองทัพบก 3-1 เซต คว้าแชมป์วอลเลย์บอลกีฬากองทัพไทย ครั้งที่ 50 ไปครองได้สำเร็จ",
  "keywords": "กองทัพอากาศ ฟอร์มเจ๋ง เอาชนะ กองทัพบก 3-1 เซต คว้าแชมป์วอลเลย์บอลกีฬากองทัพไทย ครั้งที่ 50,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "การแข่งขันวอลเลย์บอลกีฬากองทัพไทย ครั้งที่ 50 ประจำปี 2560 ที่สนามอาคารฝึกและทดสอบสมรรถภาพ ทหารอากาศ 1 เมื่อวันที่ 8 มิ.ย. เป็นเกมในรอบชิงชนะเลิศ กองทัพบก แชมป์เก่า พบกับ กองทัพอากาศ เจ้าภาพ โดยเกมนี้ จ.ส.อ.ประเสริฐ แต่งเมือง หัวหน้าผู้ฝึกสอนของกองทัพบก ส่งผู้เล่นลงสนามประกอบไปด้วย วันชัย ทัพวิเศษ (กัปตันทีม), กฤษฎา สมคะเน, วุฒิชัย สุขศาลา, กิตตินนท์ นามขุนทด, อดิพงษ์ ผลภิญโญ, สมพร วรรประภา และมนตรี พ่วงลิบ ตัวรับอิสระ ด้าน น.ต.เผด็จศึก วรรณโชติ เฮดโค้ชของทีมกองทัพอากาศ มี สราญจิต เจริญสุข (กัปตันทีม), จิรายุ รักษาแก้ว, กันตพัฒน์ คูณมี, กฤษฎา นิลไสว, อนุชิต ภักดีแก้ว, ภัทรพงศ์ ศรีพล และสันติ สมสุข ตัวรับอิสระ ซึ่งผลการแข่งขันปรากฏว่า กองทัพอากาศ เอาชนะ กองทัพบก 3-1 เซต 29-27, 25-27, 25-21, 25-23 คว้าแชมป์ไปครอง ส่วนคู่ชิงเหรียญทองแดง กองทัพเรือ ชนะ กองบัญชาการกองทัพไทย 3-0 เซต 25-18, 25-10, 25-12.",
  "url": "https://www.dailynews.co.th/sports/578588",
  "date": "2017-06-08T14:00:26.260Z"
}