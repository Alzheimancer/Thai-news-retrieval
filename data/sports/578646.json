{
  "id": 578646,
  "title": "ตบสาวไทยพ่ายสาวเยอรมนีที่สวิส | เดลินิวส์",
  "description": "ทีมตบลูกยางสาวไทยพลาดท่าพ่ายสาวเยอรมนี 1-3 เซต ในศึกวอลเลย์บอล \u0027มองเทรอซ์ วอลเลย์ มาสเตอร์ส 2017\u0027 ที่ประเทศสวิตเซอร์แลนด์ เมื่อคืนวันที่ 8 มิ.ย. ที่ผ่านมา",
  "keywords": "วอลเลย์บอล,มองเทรอซ์ วอลเลย์ มาสเตอร์ส 2017,สวิตเซอร์แลนด์,ทีมชาติไทย,เยอรมนี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ศึกวอลเลย์บอล \"มองเทรอซ์ วอลเลย์ มาสเตอร์ส 2017\" ที่เมืองมงเทรอซ์ ประเทศสวิตเซอร์แลนด์ เมื่อคืนวันที่ 8 มิ.ย. ที่ผ่านมา ในรอบแบ่งกลุ่ม แมตช์ที่ 2 ของกลุ่ม B ทีมชาติไทย ลงสนามพบกับ ทีมชาติเยอรมนี ผลการแข่งขันปรากฏว่า ทีมสาวไทย ที่ประกอบไปด้วย ปลื้มจิตร์ ถินขาว (กัปตันทีม), หัตถยา บำรุงสุข, พิมพิชยา ก๊กรัมย์, ชัชชุอร โมกศรี, พรพรรณ เกิดปราชญ์, ฐาปไพพรรณ ไชยศรี และตัวรับอิสระ ปิยะนุช แป้นน้อย ออกสตาร์ทเป็นตัวจริง 6 คนแรก พลาดท่าปราชัยต่อ เยอรมนี 1-3 เซต 22-25, 25-23, 19-25, 20-25 ทำให้ลงสนาม 2 แมตช์ สาวไทยแพ้รวด ยังไม่มีแต้ม จมบ๊วยของกลุ่ม โดยเกมแรกแพ้ โปแลนด์ 1-3 เซตเช่นกัน ขณะที่ เยอรมนี ชนะ 2 แมตช์รวด มี 5 คะแนน ขึ้นไปนำเป็นจ่าฝูงของกลุ่ม ส่วน บราซิล ชนะ 1 แพ้ 1 มี 4 คะแนน รั้งที่ 2 ของกลุ่ม ขณะที่ โปแลนด์ ชนะ 1 แพ้ 1 มี 3 คะแนน รั้งที่ 3 ของกลุ่ม สำหรับนัดที่ 3 หรือนัดสุดท้ายของรอบแบ่งกลุ่ม ทีมชาติไทยจะพบกับ บราซิล ในวันที่ 9 มิ.ย. เวลา 23.30 น. ถ่ายทอดสดทาง ทรูโฟร์ยู, ทรูสปอร์ต HD3 และ ทรูสปอร์ต 7. ***ขอบคุณภาพจาก www.volleymasters.ch",
  "url": "https://www.dailynews.co.th/sports/578646",
  "date": "2017-06-08T22:06:50.881Z"
}