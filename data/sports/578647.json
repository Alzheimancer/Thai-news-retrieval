{
  "id": 578647,
  "title": "เรือใบคว้าเอแดร์สันจากเบนฟิกาเฝ้าเสา | เดลินิวส์",
  "description": "\u0027เรือใบสีฟ้า\u0027 คว้าตัว \u0027เอแดร์สัน\u0027 จาก \u0027เหยี่ยวลิสบอน\u0027 มาเฝ้าเสา ค่าตัวเป็นสถิติ 35 ล้านปอนด์",
  "keywords": "เรือใบสีฟ้า,แมนเชสเตอร์ ซิตี,เอแดร์สัน,เบนฟิกา,ฟุตบอล,ผู้รักษาประตู,อังกฤษ,บราซิล,โปรตุเกส,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "\"เรือใบสีฟ้า\" แมนเชสเตอร์ ซิตี ประสบความสำเร็จในการคว้าตัว เอแดร์สัน ผู้รักษาประตูชาวบราซิเลี่ยน จาก \"เหยี่ยวลิสบอน\" เบนฟิกา มาเสริมทัพเป็นที่เรียบร้อย ด้วยค่าตัว 35 ล้านปอนด์ เป็นสถิติสูงสุดในพรีเมียร์ลีก สำหรับผู้เล่นตำแหน่งผู้รักษาประตู เซ็นสัญญากันระยะเวลา 6 ปี โดย เอแดร์สัน จะย้ายมาเป็นผู้เล่นของ แมนฯ ซิตี อย่างเป็นทางการ ในวันที่ 1 ก.ค. นี้ โกลวัย 23 ปี ถือเป็นผู้เล่นรายที่ 2 ต่อจาก แบร์นาโด ซิลวา ที่ย้ายมาร่วมทัพ แมนฯ ซิตี ในช่วงซัมเมอร์นี้ ทั้งนี้ คาดว่า เปป กวาร์ดิโอลา จะให้ เอแดร์สัน เป็นผู้รักษาประตูมือหนึ่งของทีม โดยมี เคลาดิโอ บราโว เป็นมือ 2 หลังย้ายมาเฝ้าเสาให้กับ แมนฯ ซิตี ทาง เอแดร์สัน เปิดใจว่า \"ผมชอบทุกอย่างที่เกี่ยวกับ แมนเชสเตอร์ ซิตี ผมฝันเสมอที่จะได้เล่นในฟุตบอลอังกฤษ และตอนนี้ฝันของผมเป็นจริงแล้ว\".",
  "url": "https://www.dailynews.co.th/sports/578647",
  "date": "2017-06-09T00:00:47.612Z"
}