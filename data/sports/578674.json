{
  "id": 578674,
  "title": "สาวไทยต้านไม่ไหวพ่ายเยอรมันตบมองเทรอซ์ | เดลินิวส์",
  "description": "สาวไทยยังไม่เข้าฟอร์มเก่ง พ่ายให้กับ เยอรมนี 1-3 เซต ศึกมองเทรอซ์ วอลเลย์ มาสเตอร์ส ที่ประเทศสวิตเซอร์แลนด์",
  "keywords": "สาวไทยยังไม่เข้าฟอร์มเก่ง พ่ายให้กับ เยอรมนี 1-3 เซต ศึกมองเทรอซ์ วอลเลย์ มาสเตอร์ส ที่ประเทศสวิตเซอร์แลนด์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "การแข่งขันมองเทรอซ์ วอลเลย์ มาสเตอร์ส 2017 ที่เมืองมงเทรอซ์ ประเทศสวิตเซอร์แลนด์ เมื่อวันที่ 9 มิ.ย. รอบแบ่งกลุ่ม กลุ่ม บี. ทีมชาติไทย ลงสนามพบกับ เยอรมนี โดย รายชื่อผู้เล่น 6 คนแรกของ ทีมชาติไทย ประกอบด้วย ปลื้มจิตร์ ถินขาว (กัปตันทีม), หัตถยา บำรุงสุข, พิมพิชยา ก๊กรัมย์, ชัชชุอร โมกศรี, พรพรรณ เกิดปราชญ์, อัจฉราพร คงยศ และตัวรับอิสระ ปิยะนุช แป้นน้อย โดยผลการแข่งขันปรากฏว่า ทีมสาวไทย พยายามสู้อย่างเต็มที่แต่สุดท้ายต้านความแข็งแกร่งของสาวเยอรมนีไม่ไหว พ่ายไป 1-3 เซต 25-23, 14-25, 18-25, 20-25 ส่งผลให้ ไทยแข่งขัน 2 นัด แพ้ 2 นัดรวด ยังไม่มีคะแนน อยู่ในอันดับที่ 4 ขงตารางกลุ่มบี ส่วนเยอรมนีเก็บชัยชนะเป็นนัดที่สอง มี 5 คะแนน นัดต่อไปทีมชาติไทยจะลงสนามพบกับ บราซิล ในวันที่ 9 มิ.ย. เวลา 23.45 น. ถ่ายทอดสดทาง True4U, True Sport HD3, True Sport 7.",
  "url": "https://www.dailynews.co.th/sports/578674",
  "date": "2017-06-09T08:00:37.928Z"
}