{
  "id": 578707,
  "title": "ตามคาด! \u0027ผีแดง\u0027 ส่อลอยแพ \u0027ซลาตัน\u0027  | เดลินิวส์",
  "description": "สื่อดังแดนผู้ดีคาด \u0027ผีแดง\u0027 ไม่ต่อสัญญา ซลาตัน อิบราฮิโมวิช โดยเตรียมใส่ชื่อเจ้าตัวในโผนักเตะที่จะปล่อยออกจากทีม ซึ่งจะส่งให้พรีเมียร์ลีก ในวันศุกร์นี้ ",
  "keywords": "พรีเมียร์ลีก, ผีแดง, แมนเชสเตอร์ ยูไนเต็ด, ซลาตัน อิบราฮิโมวิช, สกายสปอร์ตส์, ต่อสัญญา ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "“สกายสปอร์ตส์” สสื่อกีฬาชื่อดังในประเทศอังกฤษ รายงานว่า ซลาตัน อิบราฮิโมวิช ดาวยิงตัวเก๋าของ แมนเชสเตอร์ ยูไนเต็ด ยักษ์ใหญ่แห่งศึกพรีเมียร์ลีก อังกฤษ น่าจะไม่ได้รับการต่อสัญญาจากสโมสร หลังเจ้าตัวได้รับบาดเจ็บหนักที่หัวเข่า และต้องพักยาวจนถึงปีหน้า       ดาวยิงชาวสวีเดน ย้ายมาร่วมทัพ “ผีแดง” แบบไม่มีค่าตัวด้วยสัญญา 1 ปี เมื่อช่วงซัมเมอร์ปีที่แล้ว พร้อมเงื่อนไขต่อสัญญาออกไปอีก 1 ปี ซึ่งเจ้าตัวก็ทำผลงานได้อย่างยอดเยี่ยม ยิงได้ถึง 28 ประตูในทุกรายการ แต่ด้วยอาการบาดเจ็บเอ็นหัวเข่าฉีกขาด ในเกม ยูฟ่า ยูโรป้า ลีก รอบ 8 ทีมสุดท้ายกับ อันเดอร์เลชต์ และส่อแววต้องพักยาวถึงเดือนมกราคมปีหน้า บวกกับค่าเหนื่อยที่สูงลิบ น่าจะทำให้ “ผีแดง” ใส่ชื่อเจ้าตัวอยู่ในโผนักเตะที่จะถูกปล่อยออกจากทีม ซึ่งทุกสโมสรจะส่งให้พรีเมียร์ลีกในวันศุกร์นี้ด้วย    ",
  "url": "https://www.dailynews.co.th/sports/578707",
  "date": "2017-06-09T10:00:33.027Z"
}