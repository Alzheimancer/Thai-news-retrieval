{
  "id": 578713,
  "title": "\u0027เคน\u0027 กร้าวตั้งเป้าคว้า \u0027บัลลงดอร์\u0027  | เดลินิวส์",
  "description": "แฮร์รี เคน ดาวยิง \u0027ไก่เดือยทอง\u0027 ตั้งเป้าขอคว้าบัลลง ดอร์ มาครองให้ได้ แต่ยอมรับ ต้องพาต้นสังกัดรวมถึงทีมชาติอังกฤษ คว้าแชมป์รายการใหญ่ ๆ ให้ได้เสียก่อน ",
  "keywords": "แฮร์รี เคน, บัลลง ดอร์, ทอตแนม ฮอตสเปอร์, ไก่เดือยทอง, คริสเตียโน โรนัลโด, ลีโอเนล เมสซี  ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "แฮร์รี เคน ดาวยิงตัวเก่งของ ทอตแนม ฮอตสเปอร์ ทีมดังในศึกพรีเมียร์ลีก อังกฤษ ออกมาเผยว่าเขาตั้งเป้าที่จะคว้ารางวัลนักเตะยอดเยี่ยมแห่งปีของนิตยสาร ฟรองซ์ ฟุตบอล หรือรางวัล บัลลง ดอร์ มาครองให้ได้ในอนาคต แต่ยอมรับว่ากอ่นอื่นเข้าต้องพาทั้ง “ไก่เดือยทอง” และทีมชาติอังกฤษประสบความสำเร็จให้ได้เหมือนกับที่ คริสเตียโน โรนัลโด พาทีมชาติโปรตุเกสคว้าแชมป์ยูโร 2016 รวมถึงพา รีล มาดริด คว้าแชมป์ ลา ลีกา และ ยูฟ่า แชมเปี้ยนส์ ลีก ให้ได้เสียก่อน       ดาวยิง “ไก่เดือยทอง” ซึ่งเป็นเจ้าของรางวัลดาวซัลโวพรีเมียร์ลีกฤดูกาลที่ผ่านมา หลังซัดไป 29 ประตูนั้น กล่าวว่า “ใครจะไม่อยากได้รางวัลบัลลง ดอร์ มันคือสิ่งที่ทุกคนปรารถนา แต่การจะไปถึงตรงนั้น คุณต้องพาทีมคว้าแชมป์รายการใหญ่ ๆ ให้ได้เสียก่อน ทั้งกับสโมสรและทีมชาติ อย่าง โรนัลโด เขาได้ทั้งแชมป์ยูโร และ แชมเปี้ยนส์ ลีก นั่นคือเหตุผลที่ทำให้เขารางวัลบัลลง ดอร์ อยู่บ่อย ๆ ลีโอเนล เมสซี เองก็เช่นเดียวกัน และการจะไปถึงจุดนั้น มันก็ไม่ใช่เรื่องของคุณแค่คนเดียว แต่เพื่อนร่วมทีมก็ต้องมีส่วนร่วมด้วย ทีมต้องคว้าแชมป์มาครองให้ได้เยอะ ๆ หวังว่า ทอตแนม จะทำได้แบบนั้น”    ",
  "url": "https://www.dailynews.co.th/sports/578713",
  "date": "2017-06-09T10:00:30.526Z"
}