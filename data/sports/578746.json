{
  "id": 578746,
  "title": "ชบาแก้วเล็งดับไต้หวันเก็บแต้มฟีฟ่า | เดลินิวส์",
  "description": "\u0027มาดามแป้ง\u0027 หวัง \u0027ชบาแก้ว\u0027 ชนะ \u0027ไต้หวัน\u0027 เกมลับแข้ง เพื่อเก็บคะแนนฟีฟ่า และทดสอบความพร้อม ด้าน \u0027สเปนเซอร์\u0027 ย้ำแท็คติก แย่งบอลกลับมาให้เร็วที่สุด",
  "keywords": "ชบาแ้ว มาดามแป้ง นวลพรรณ บอลไทย ทีมชาติ ชบาแก้ว,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ทีมฟุตบอลหญิงทีมชาติไทย จะลงอุ่นเครื่องพบทีมชาติไต้หวัน ในวันที่ 10 มิ.ย.เวลา 18.00 น. ที่สนามแพท สเตเดี้ยม เข้าชมฟรี โดย \"มาดามแป้ง\" นวลพรรณ ล่ำซำ ผู้จัดการทีม กล่าวว่า สหพันธ์ฟุตบอลนานาชาติ(ฟีฟ่า) ได้อนุมัติให้เกมนี้มีผลต่อคะแนนฟีฟ่าแรงค์กิ้ง นับเป็นเรื่องดีที่นอกจากนักเตะ จะได้ทดสอบตัวเอง ยังได้เก็บคะแนนตามเป้าหมาย เพื่อผลต่อการจัดทีมวางศึกชิงแชมป์เอเชีย รอบสุดท้ายที่จอร์แดนในปีหน้า ส่วนสภาพนักเตะสัปดาห์นี้ซ้อมกันหนักมาก แน่นอนว่าหวังคว้าชัยชนะ ด้าน สเปนเซอร์ ไพรเออร์ หัวหน้าผู้ฝึกสอน กล่าวว่า นอกจากชัยชนะแล้ว หวังว่านักเตะจะเล่นได้ตามที่ฝึกซ้อมมา คือพยายามแย่งบอลกลับมาให้ได้เร็วที่สุด ส่วนกลุ่มที่ฟื้นฟูร่างกาย ก็คงให้ลงสนามแบบไม่เต็มแมตช์ เพื่อให้ค่อยๆฟื้นฟูร่างกาย  ",
  "url": "https://www.dailynews.co.th/sports/578746",
  "date": "2017-06-09T14:06:22.659Z"
}