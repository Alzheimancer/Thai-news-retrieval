{
  "id": 578753,
  "title": "วอริกซ์อวดโฉมเสื้อช้างศึกรุ่นจิ๋ว | เดลินิวส์",
  "description": "วอริกซ์ โชว์เสื้อ \u0027ช้างศึก\u0027 รุ่นเยาว์ มีทั้ง ชุดแข่ง \u0027ไชยานุภาพ–ปราบไตรจักร\u0027 และชุดเชียร์ จับจองเป็นเจ้าของได้แล้ว",
  "keywords": "บอลไทย ช้างศึก ทีมชาติ วอริกซ์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "“วอริกซ์” ผู้ได้สิทธิผลิตเครื่องแต่งกายให้กับสมาคมฟุตบอลแห่งประเทศไทย เอาใจแฟนบอลรุ่นจิ๋วด้วย “ชุดช้างศึกวอริกซ์รุ่นเด็ก” ทั้งชุดเหย้า “ไชยานุภาพ–สีดำ” และชุดเยือน “ปราบไตรจักร–สีขาว” พร้อมเสื้อเชียร์ทั้งสีดำและขาว ให้คุณน้องๆ หนูๆ สามารถใส่เล่นกีฬา หรือส่วนหนึ่งในการส่งกำลังใจให้กับแข้งช้างศึกไทยในศึกฟุตบอลโลกรอบคัดเลือก โซนเอเชีย 12 ทีมสุดท้าย พบ สหรัฐอาหรับเอมิเรตส์(ยูเออี) ในวันอังคารที่13 มิถุนายนนี้ เวลา 19.00 น. ที่สนามราชมังคลากีฬาสถาน ทั้งนี้ วอริกซ์ เชื่อว่า ชุดแข่งช้างศึก และเสื้อเชียร์วอริกซ์รุ่นเด็ก เป็นการสนับสนุนให้เด็กไทยมีใจรักกีฬา ตอกย้ำความเป็นผู้นำด้านสปอร์ตแวร์ และผู้ผลิตชุดกีฬาด้วยเทคโนโลยีที่ล้ำสมัย ผสานเทคนิคการผลิตแบบพิเศษ สวมใส่สบาย ระบายอากาศได้ดี สำหรับผู้ที่สนใจ สามารถติดต่อผ่านช่องทางต่างๆ ได้แก่ บูทวอริกซ์ หน้า Q-Stadium ชั้น M ศูนย์การค้า ดิ เอ็มควอเทียร์, ช้อปวอริกซ์ สาทร ซอย 10, facebook.com/warrixofficial, Line ID: @warrix.co.th, Website: www.warrix.co.th หรือติดต่อผ่าน Warrix Call Center: โทร 0-2711-7600",
  "url": "https://www.dailynews.co.th/sports/578753",
  "date": "2017-06-09T14:07:35.208Z"
}