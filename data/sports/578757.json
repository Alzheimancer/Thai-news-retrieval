{
  "id": 578757,
  "title": "\"บัวขาว\"ผ่านตาชั่งชกในไทย 10 มิ.ย.นี้ | เดลินิวส์",
  "description": "บัวขาว บัญชาเมฆ พร้อมคู่ชก ข่งหลิงเฟย ผ่านตาชั่งในพิกัด 70 กก.เท่ากัน พร้อมบู๊ในวันที่ 10 มิ.ย.นี้ ที่สตูดิโอเวิร์คพอยท์ เวลา 21.20 น. ",
  "keywords": "บัวขาว บัญชาเมฆ พร้อมคู่ชก ข่งหลิงเฟย ผ่านตาชั่งในพิกัด 70 กก.เท่ากัน พร้อมบู๊ในวันที่ 10 มิ.ย.นี้ ที่สตูดิโอเวิร์คพอยท์ เวลา 21.20 น. ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เมื่อวันที่ 9 มิ.ย. ที่สตูดิโอเวิร์คพอยท์ ทีมงานโปรโมเตอร์ชาวจีนและค่ายมวยบัญชาเมฆ จัดพิธีชั่งน้ำหนักนักมวย ศึกมังกรล้างแค้นถล่มโลก ซึ่งจะมีขึ้นในวันที่ 10 มิ.ย.นี้ ที่เวทีมวยสตูดิโอเวิร์คพอยท์ ช่องเวิร์คพอยท์ (หมายเลข 23) ถ่ายทอดสด เวลา 21.20 น. โดยคู่เอก \"ดำดอทคอม\" บัวขาว บัญชาเมฆ ซูเปอร์สตาร์มวยไทยวัย 35 ปี พบกับ ข่งหลิงเฟย ปรากฎว่า ทั้งคู่ชั่งได้ตรงตามพิกัด 70 กก.เท่ากันทั้งคู่ ทั้งนี้ นับเป็นครั้งแรกในรอบ 4 ปีที่บัวขาวชกในเมืองไทยอีกด้วย นอกจากนี้ยังมีนักมวยจากค่ายบัญชาเมฆขึ้นสังเวียนทำศึกในครั้งนี้อีก 2 ราย คือ ซูเปอร์บอน บัญชาเมฆ และ วิคตอรี่ บัญชาเมฆ พร้อมด้วยยอดมวยไทยอย่าง จอมทอง ชูวัฒนะ, สิงห์ดำ เกียรติหมู่ 9 และ ยอดวิชา เข้มมวยไทยยิม.     ",
  "url": "https://www.dailynews.co.th/sports/578757",
  "date": "2017-06-09T14:06:18.504Z"
}