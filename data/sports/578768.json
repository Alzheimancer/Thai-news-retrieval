{
  "id": 578768,
  "title": "ตะกร้อโคราชเฮ!เทอร์มินัลขานรับให้แข่งบนห้าง | เดลินิวส์",
  "description": "แฟนตะกร้อโคราช เฮกันดัง ๆ ห้างเทอร์มินัล 21 ขานรับ พร้อมให้ทีมตะกร้อเสือดำ จัดการแข่งขัน 3 นัดในฤดูกาลนี้ พ่วงด้วยสองแมตช์ ช่อง 3 SD ยิงสด บิ๊กแมตช์แดนอีสาน นครราชสีมา เปิดรังรับมือ กาฬสินธุ์ และ ขอนแก่น  ",
  "keywords": "สโมสรตะกร้อ \u0027เสือดำ\u0027 นครราชสีมา, เซปักตะกร้ออาชีพไทยแลนด์ลีก ประจำปี 2560, ข่าวกีฬาเดลินิวส์ ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ความเคลื่อนไหวของทีมสโมสรตะกร้อ \"เสือดำ\" นครราชสีมา ทีมน้องใหม่ของการแข่งขันเซปักตะกร้ออาชีพไทยแลนด์ลีก ประจำปี 2560 ล่าสุด ร.ท.สมพร แสนยบุตร ที่ปรึกษาทีมนครราชสีมา เปิดเผยว่า หลังจากที่เดินเรื่องขอให้ห้างเทอร์มินัล 21 โคราช เป็นสนามจัดการแข่งขันไทยแลนด์ลีกในปีนี้ ล่าสุดเมื่อวันที่ 9 มิ.ย.60 ทางทีมงานสโมสรฯ ได้รับการยืนยันจากห้างเทอร์มินัล 21 เรียบร้อยแล้ว ซึ่งห้างดังกล่าวนั้นพร้อมเปิดให้ทีมตะกร้อโคราชใช้สนามภายในห้างฯแข่งขันได้ในจำนวน 3 แมตช์ เริ่มจาก วันที่ 16 ก.ย. นครราชสีมา พบ ปทุมธานี ส่วนอีก 2 นัดจะเป็นการถ่ายทอดสด ช่อง 3 SD นับเป็นบิ๊กแมตช์ภาคอีสานสองนัดซ้อน ในวันที่ 7 ต.ค. นครราชสีมา พบ กาฬสินธุ์ และ วันที่ 21 ต.ค. นครราชสีมา พบ ขอนแก่น",
  "url": "https://www.dailynews.co.th/sports/578768",
  "date": "2017-06-09T14:07:32.790Z"
}