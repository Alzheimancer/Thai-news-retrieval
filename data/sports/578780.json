{
  "id": 578780,
  "title": "\u0027เชคสเปียร์\u0027 ปลื้มได้สัญญาคุม \u0027จิ้งจอก\u0027 ถาวร | เดลินิวส์",
  "description": "เคร็ก เชคสเปียร์ ปลาบปลื้มสุดขีดหลังได้สัญญาถาวรคุม “จิ้งจอกสยาม” 3 ปี ชี้เป็นโอกาสที่น่าตื่นเต้น",
  "keywords": "เคร็ก เชคสเปียร์, จิ้งจอกสยาม, เลสเตอร์ ซิตี, สัญญาถาวร, 3 ปี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "เคร็ก เชคสเปียร์ กุนซือ เลสเตอร์ ซิตี ทีมในศึกพรีเมียร์ลีก อังกฤษ ออกมาแสดงความปลาบปลื้ม หลังได้รับการแต่งตั้งให้เป็นนายใหญ่ “จิ้งจอกสยาม” ด้วยสัญญาถาวรเป็นระยะเวลา 3 ปีเป็นที่เรียบร้อยแล้ว เมื่อวันพฤหัสบดีที่ผ่านมา หลังกุนซือวัย 53 ปี ซึ่งได้รับการแต่งตั้งให้เข้ามาคุมทีมแบบขัดตาทัพแทนที่ เคลาดิโอ รานิเอรี ในช่วงกลางซีซั่นที่แล้วนั้น พิสูจน์ฝีมือห้เห็นด้วยการพาทีมรอดพ้นการตกชั้นได้สำเร็จ      เชคสเปียร์ กล่าวว่า “นี่คือโอกาสอันน่าตื่นเต้นสำหรับผม ที่จะได้ก้าวเดินต่อไปในเส้นทางใหม่เส้นทางนี้ในอาชีพการเป็นผู้จัดการทีม เราได้เริ่มเตรียมทีมเพื่อสู้ศึกพรีเมียร์ลีกฤดูกาลหน้ามาได้สักพักแล้ว แต่จากนี้ เราจะสามารถเดินหน้าต่อไปด้วยความชัดเจน และถือเป็นการทำให้มั่นใจว่าเราจะพร้อมเต็มที่ เพื่อทำผลงานให้ได้อย่างที่ เลสเตอร์ ซิตี ตั้งความหวังเอาไว้”   ",
  "url": "https://www.dailynews.co.th/sports/578780",
  "date": "2017-06-09T14:00:28.576Z"
}