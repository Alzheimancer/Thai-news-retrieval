{
  "id": 578782,
  "title": "สื่อกระทิงปูดทีมจีนคลั่งทุ่ม200ล้านยูโรล่า \u0027โด้\u0027 | เดลินิวส์",
  "description": "สื่อดังแดนกระทิงดุตีข่าว สโมสรนิรนามในลีกจีน บ้าเลือดเตรียมทุ่ม 200 ล้านยูโรล่าตัว คริสเตียโน โรนัลโด แถมพร้อมเทค่าเหนื่อยให้มากกว่าที่ได้จาก \u0027ราชันชุดเขาว\u0027 5 เท่า คาดยื่นข้อเสนออย่างเป็นทางการสัปดาห์หน้า ",
  "keywords": "ไชนีส ซูเปอร์ ลีก, คริสเตียโน โรนัลโด, อาส, รีล มาดริด, 200 ล้านยูโร ,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "“อาส” สื่อกีฬาชื่อดังในประเทศสเปน รายงานว่า คริสเตียโน โรนัลโด ดาวเตะซูเปอร์สตาร์ของ รีล มาดริด แชมป์ ลา ลีกา และ ยูฟ่าแชมเปี้ยนสื ลีก ฤดูกาลล่าสุด กำลังตกเป็นเป้าหมายของทีมซึ่งไม่เป็นที่เปิดเผยทีมหนึ่งในศึก ไชนีส ซูเปอร์ ลีก ของจีน โดยทีมนิรนามดังกล่าว พร้อมจะทุ่มเงินค่าตัวถึง 200 ล้านยูโร (ราว 8,000 ล้านบาท) แถมยังพร้อมที่จะประเคนค่าเหนื่อยให้ดาวเตะชาติโปรตุเกสถึงปีละ 120 ล้านยูโร (ราว 4,800 ล้านบาท) ซึ่งมากกว่าที่เจ้าตัวได้รับจาก “ราชันชุดขาว” ในปัจจุบันถึง 5 เท่าตัวอีกด้วย       ก่อนหน้านี้ โรนัลโด เพิ่งให้สัมภาษณ์กับสื่อถึงอนาคตการค้าแข้งในถิ่น ซานติอาโก เบร์นาเบว โดยระบุว่าไม่มีอะไรที่เป็นไปไม่ได้ ทำให้มีข่าวลือว่าเจ้าตัวอาจย้ายออกจากทีม “ราชันชุดขาว” ในช่วงซัมเมอร์นี้ โดยก่อนหน้านี้มี ปารีส แซงต์ แชร์กแมง ที่ตกเป็นรข่าวว่าพร้อมดึงดาวเตะวัย 32 ปี ไปร่วมทีม แต่ล่าสุดมีสโมสรนิรนามจากจีนก้าวขึ้นมาเป็นคู่แข่งด้วยข้อเสนอมูลค่ามหาศาล โดย “อาส” ระบุว่า ทีมจากแดนมังกร กำลังเตรียมที่จะยื่นข้อเสนอให้ รีล มาดริด พิจารณาอย่างเป็นทางการ ในช่วงสัปดาห์หน้า  ",
  "url": "https://www.dailynews.co.th/sports/578782",
  "date": "2017-06-09T14:00:32.799Z"
}