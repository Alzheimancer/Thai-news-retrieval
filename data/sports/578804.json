{
  "id": 578804,
  "title": "ฟ้าขาวอุ่นหรูเฉือนแซมบ้าหวิว | เดลินิวส์",
  "description": "\u0027ฟ้าขาว\u0027 อุ่นหรูหลังจัดการเชือด \u0027บราซิล\u0027 ลงได้หวุดหวิด 1-0 ในศึกลูกหนังกระชับมิตร ที่เมลเบิร์น",
  "keywords": "บราซิล, อาร์เจนตินา, อุ่นเครื่อง, กาเบรียล,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ศึกฟุตบอลกระชับมิตร ที่สนามเมลเบิร์น คริกเกต กรานด์ นครเมลเบิร์น ประเทศออสเตรเลีย เมื่อวันศุกร์ที่ 9 มิ.ย.ที่ผ่านมา ทีมชาติอาร์เจนตินา ที่ขนดาวดังอย่าง ลิโอเนล เมสซี, เปาโล ดีบาลา และกอนซาโล อิกวาอิน ลงสนามเต็มอัตราศึก โชว์ฟอร์มเยี่ยม หลังเฉือน บราซิล อริตลอดกาล ที่มี กาเบรียล เชซุส, ฟิลิปเป คูตินโญ และวิลเลียนนำทัพ ลงได้อย่างหวุดหวิด 1-0 โดยขุนพลฟ้าขาวได้ประตูชัยจาก กาเบรียล เมร์คาโด กองหลังจากเซบีญา ในนาทีที่ 45 ขณะที่ กาเบรียล เชซุส ดาวยิงแซมบ้า ต้องถูกหามออกจากสนามในช่วงทดเวลาบาดเจ็บ หลังปะทะกับ นิโคลัส โอตามเนดี กองหลังของอาร์เจนตินาจนได้รับบาดเจ็บบริเวณศีรษะ แต่อาการไม่ได้รุนแรงอะไร.",
  "url": "https://www.dailynews.co.th/sports/578804",
  "date": "2017-06-09T16:00:25.251Z"
}