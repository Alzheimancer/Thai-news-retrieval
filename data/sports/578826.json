{
  "id": 578826,
  "title": "ผีประกาศลอยแพอิบราเรียบร้อย | เดลินิวส์",
  "description": "\r\n\r\nตามคาด! \u0027ผีแดง\u0027 ประกาศเตรียมลอยแพ \u0027ซลาตัน อิบราฮิโมวิช\u0027 หัวหอกเลือดสวีดิช หลังหมดสัญญาสิ้น มิ.ย.นี้",
  "keywords": "แมนฯ ยูไนเต็ด, อิบราฮิโมวิช, พรีเมียร์ลีก,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "แมนเชสเตอร์ ยูไนเต็ด ยักษ์ใหญ่แห่งศึกพรีเมียร์ลีก อังกฤษ ยืนยันเตรียมปล่อย ซลาตัน อิบราฮิโมวิช กองหน้าจอมเก๋าชาวสวีดิช ออกจากทีม หลังหมดสัญญาในวันที่ 30 มิ.ย.นี้แน่นอนแล้ว แมนฯ ยูไนเต็ด ตัดสินใจไม่ใช้อ็อปชั่นที่มีอยู่ในมือต่อสัญญากับ อิบราฮิโมวิช ออกไปอีก 12 เดือน หลังเจ้าตัวได้รับบาดเจ็บเอ็นไขว้หน้าเข่าฉีก และได้รับการคาดหมายว่าน่าจะต้องพักยาวไปจนถึงต้นปี 2018 เลยทีเดียว ทั้งนี้ อิบราฮิโมวิช วัย 35 ปี ทำผลงานได้อย่างยอดเยี่ยมในการย้ายมาเล่นให้ แมนฯ ยูไนเต็ด เพียงหนึ่งฤดูกาล หลังกดไปถึง 28 ประตูจากการลงเล่น 41 นัดในทุกรายการ.  ",
  "url": "https://www.dailynews.co.th/sports/578826",
  "date": "2017-06-09T20:00:21.547Z"
}