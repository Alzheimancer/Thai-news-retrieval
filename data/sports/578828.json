{
  "id": 578828,
  "title": "งูใหญ่ตั้งสปัลเลตติคุมทัพอย่างเป็นทางการ | เดลินิวส์",
  "description": "\r\n\r\n\u0027งูใหญ่\u0027 ประกาศตั้ง \u0027ลูชาโน สปัลเลตติ\u0027 ขึ้นเป็นโค้ชคนใหม่อย่างเป็นทางการแล้ว โดยจับเซ็นสัญญา 2 ปีด้วยกัน",
  "keywords": "อินเตอร์, สปัลเลตติ, กัลโช, อิตาลี,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "อินเตอร์ มิลาน ทีมดังแห่งศึกกัลโช เซเรีย อา อิตาลี ประกาศแต่งตั้ง ลูชาโน สปัลเลตติ ขึ้นเป็นกุนซือคนใหม่อย่างเป็นทางการแล้วเมื่อวันศุกร์ที่ผ่านมา โดยจับเซ็นสัญญาในถิ่น ซาน ซิโร เป็นเวลา 2 ปี รายงานข่าวระบุว่า อินเตอร์จะแถลงข่าวเปิดตัวสปัลเลตติในวันพุธหน้า และเขาจะนำลูกทีมใหม่ลงซ้อมเป็นครั้งแรกในวันที่ 3 ก.ค. โดยคาดว่ายอดโค้ชวัย 58 ปีน่าจะได้รับค่าเหนื่อยราว 4 ล้านยูโร หรือ ประมาณ 152 ล้านบาทต่อปี ทั้งนี้สปัลเลตติย้ายกลับไปคุม โรมา เป็นคำรบ 2 ในเดือน ม.ค.ปี 2016 และพา \"นางพญาหมาป่า\" คว้าอันดับ 2 ใน เซเรีย อา ฤดูกาลล่าสุด ทว่าไม่สามารถตกลงเรื่องสัญญฉบับใหม่ได้จนทำให้เจ้าตัวต้องย้ายมาคุม \"งูใหญ่\" ในที่สุด.",
  "url": "https://www.dailynews.co.th/sports/578828",
  "date": "2017-06-09T22:00:16.793Z"
}