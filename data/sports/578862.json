{
  "id": 578862,
  "title": "ตบสาวไทยต้านไม่ไหวพ่ายสาวแซมบ้า | เดลินิวส์",
  "description": "ทีมตบสาวไทย ต้านไม่ไหว พ่าย บราซิล 1-3 เซต หล่นแข่งรอบจัดอันดับ ศึกมองเทรอซ์ วอลเลย์ มาสเตอร์ส 2017",
  "keywords": "ทีมตบสาวไทย ต้านไม่ไหว พ่ายบราซิล 1-3 เซต หล่นแข่งรอบจัดอันดับ ศึกมองเทรอซ์ วอลเลย์ มาสเตอร์ส 2017,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "การแข่งขันมองเทรอซ์ วอลเลย์ มาสเตอร์ส 2017 ที่เมืองมองเทรอซ์ ประเทศสวิตเซอร์แลนด์ เมื่อวันที่ 9 มิ.ย. รอบแบ่งกลุ่ม กลุ่ม บี. ทีมชาติไทย ลงสนามพบกับ บราซิล โดยรายชื่อผู้เล่น 6 คนแรกของ ทีมชาติไทย ประกอบด้วย ปลื้มจิตร์ ถินขาว (กัปตันทีม), จรัสพร บรรดาศักดิ์, พิมพิชยา ก๊กรัมย์, ชัชชุอร โมกศรี, โสรยา พรมหล้า, อัจฉราพร คงยศ และตัวรับอิสระ ปิยะนุช แป้นน้อย ซึ่งผลการแข่งขันปรากฏว่า สาวแซมบ้าใช้บอลเร็วและบอลหัวเสาที่หนักหน่วงทำแต้มได้ดี ในขณะที่สาวไทยมีปัญหาในการรับบอลแรกเป็นส่วนมากจนสุดท้าย ไทยพ่าย บราซิล ไป 1-3 เซต 16-25, 26-24, 17-25, 14-25 ส่งผลให้ทีมไทยแข่งขัน 3 นัด แพ้ 3 นัด ไม่มีคะแนน จบรอบแบ่งกลุ่มด้วยอันดับที่ 4 หล่นไปเล่นในรอบจัดอันดับ โดยจะรอพบกับทีมอันดับ 3 ของกลุ่ม เอ. ในวันที่ 10 มิ.ย. ส่วนบราซิลแข่ง 3 นัด ชนะ 2 แพ้ 1 มี 7 คะแนน รั้งอันดับ 1 ของกลุ่ม ผ่านเข้าสู่รอบรองชนะเลิศต่อไป.  ",
  "url": "https://www.dailynews.co.th/sports/578862",
  "date": "2017-06-10T08:00:36.146Z"
}