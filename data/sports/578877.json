{
  "id": 578877,
  "title": "ลินเดลอฟตรวจร่างกายผีพุธนี้ | เดลินิวส์",
  "description": "สาวก \u0027ผีแดง\u0027 รอไชโย! \u0027ลินเดลอฟ\u0027 บินตรวจร่างกายพุธนี้ ก่อนย้ายทีมเป็นทางการ",
  "keywords": "ลินเดลอฟ,แมน ยู,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "วิคเตอร์ ลินเดลอฟ กองหลังทีมชาติสวีเดนของ \"เหยี่ยวลิสบอน\" เบนฟิกา เตรียมจะเดินทางมาตรวจร่างกายที่ \"ผีแดง\" แมนเชสเตอร์ ยูไนเต็ด ในวันพุธที่จะถึงนี้ หลังเสร็จสิ้นภารกิจกับทีมชาติ ก่อนเซ็นสัญญาร่วมทีมเป็นเวลา 5 ปี ย้ายทีมอย่างเป็นทางการต่อไป ลินเดลอฟ วัย 22 ปี ที่มีค่าตัว 35 ล้านปอนด์ (ราว 1,575 ล้านบาท) เพิ่งเผยกับเพื่อนสนิทว่าแทบรอไม่ไหวที่จะได้ไปร่วมงานกับยอดทีมยักษ์ใหญ่ และพร้อมต่อสู้เพื่อทีมและเพื่อนแฟนบอล แหล่งข่าวเล่าว่า \"มันเสร็จสิ้นแล้ว เหลือรายละเอียดแค่เล็กน้อยเท่านั้น\" นอกจากนี้ แมนฯ ยูไนเต็ด ยังใกล้เซ็น อัลวาโร โมราตา กองหน้าทีมชาติสเปน หลังจากไม่ต่อสัญญา ซลาตัน อิบราฮิโมวิช ที่บาดเจ็บยาว ซึ่งมีการเผยออกมาว่า เป็นความต้องการของ ซลาตัน เองที่ไม่ต้องการรับเงินค่าจ้าง โดยที่ตัวเองไม่สามารถลงสนามได้",
  "url": "https://www.dailynews.co.th/sports/578877",
  "date": "2017-06-10T08:00:38.182Z"
}