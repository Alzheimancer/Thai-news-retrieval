{
  "id": 578963,
  "title": "ตบสาวไทยพ่ายดัตซ์จบที่7ศึกมองเทรอซ์ | เดลินิวส์",
  "description": "ทีมลูกยางสาวไทย ต้านไม่ไหว พ่าย เนเธอร์แลนด์ 1-3 เซต จบอันดับ 7 ศึกมองเทรอซ์ วอลเลย์ มาสเตอร์ส 2017 ที่เมืองมองเทรอซ์ ประเทศสวิตเซอร์แลนด์",
  "keywords": "ทีมลูกยางสาวไทย ต้านไม่ไหว พ่าย เนเธอร์แลนด์ 1-3 เซต จบอันดับ 7 ศึกมองเทรอซ์ วอลเลย์ มาสเตอร์ส 2017,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "การแข่งขันมองเทรอซ์ วอลเลย์ มาสเตอร์ส 2017 ที่เมืองมองเทรอซ์ ประเทศสวิตเซอร์แลนด์ หลังจากทีมสาวไทยลงสนามในรอบแรกพ่าย โปแลนด์, เยอรมนี และ บราซิล ไป 1-3 เซตทั้ง 3 นัด ล่าสุดเมื่อวันที่ 10 มิ.ย.  ในรอบจัดอันดับ 5-7 ทีมสาวไทย ลงสนามพบกับ เนเธอร์แลนด์ โดยมีผู้เล่นชุดแรกประกอบด้วย ปลื้มจิตร์ ถินขาว (กัปตันทีม), จรัสพร บรรดาศักดิ์, พิมพิชยา ก๊กรัมย์, ชัชชุอร โมกศรี, โสรยา พรมหล้า, อัจฉราพร คงยศ และตัวรับอิสระ ปิยะนุช แป้นน้อย ซึ่งผลแข่งขันปรากฏว่า ในนัดนี้ทีมสาวไทยยังคงแก้ปัญหาบอลแรกที่ยังไม่แน่นอนไม่ได้ ในขณะที่ เนเธอร์แลนด์ อาศัยการบล็อกลูกที่แข็งแกร่งและเกมรุกที่เฉียบคมทำแต้มได้ต่อเนื่อง จนสุดท้ายสาวไทยต้านไม่ไหส พ่ายไป 1-3 เซต 22-25, 18-25, 25-22, 8-25 ส่งผลให้ในศึกครั้งนี้ทีมสาวไทยพ่ายรวดไปทั้ง 4 นัด จบการแข่งขันด้วยอันดับที่ 7 ร่วม ส่วน เนเธอร์แลนด์ จบอันดับที่ 5 ร่วม.",
  "url": "https://www.dailynews.co.th/sports/578963",
  "date": "2017-06-10T23:08:51.993Z"
}