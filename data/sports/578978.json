{
  "id": 578978,
  "title": "\u0027บัวขาว\u0027ไล่ต้อน\u0027ข่งหลิงฟง\u0027 ชนะขาดลอยศึกคุนหลุนไฟต์ | เดลินิวส์",
  "description": "\u0027บัวขาว บัญชาเมฆ\u0027 ซูเปอร์สตาร์มวยไทย ไล่ต้อนนักมวยจีน \u0027ข่งหลิงฟง\u0027 เอาชนะคะแนนขาดลอย ในศึกมวยคุนหลุนไฟต์ เมื่อวันเสาร์ที่ 10 มิ.ย.",
  "keywords": "บัวขาว บัญชาเมฆ,มวย,คุนหลุนไฟต์,จีน,ไทย,ดำดอทคอม,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "sports",
  "content": "ศึกมวยคุนหลุนไฟต์ ใช้กติกาคิกบ๊อกซิ่ง กำหนดชกกัน 3 ยก ที่เวทีมวยสตูดิโอเวิร์คพอยท์ จ.ปทุมธานี เมื่อวันที่ 10 มิ.ย. คู่เอกนำรายการ \"ดำดอทคอม\" บัวขาว บัญชาเมฆ ซูเปอร์สตาร์มวยไทยวัย 35 ปี กลับมาขึ้นชกในเมืองไทยครั้งแรกในรอบสี่ปี ปะทะ ข่งหลิงฟง นักชกจากจีน ผลปรากฎว่า บัวขาว อาศัยจังหวะฝีมือออกอาวุธแม่ไม้มวยไทยด้วยลูกเตะหนัก ๆ สลับกับดักแทงเข่าได้อย่างจะแจ้ง ต้อนเอาชนะคะแนน ข่งหลิงเฟ่ย ไปแบบขาดลอย ส่วนผลคู่อื่น ๆ ซูเปอร์บอน บัญชาเมฆ ดีกรีแชมป์คุนหลุนไฟต์รุ่น 70 กก. เมื่อปี ค.ศ.2016 ชนะคะแนน เอสเตม ปาสโปริน (รัสเซีย) และ \"พยัคฆ์ร้ายแดนขะแมร์\" สิงห์ดำ เกียรติหมู่ 9 ชนะคะแนน กู ฮุย (จีน).",
  "url": "https://www.dailynews.co.th/sports/578978",
  "date": "2017-06-10T23:02:49.615Z"
}