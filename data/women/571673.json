{
  "id": 571673,
  "title": "วิธีดูแลเฟอร์นิเจอร์ 4ประเภท ชะลอเสื่อมได้เองที่บ้าน | เดลินิวส์",
  "description": "“เดลินิวส์ออนไลน์” แนะนำวิธีดูแลเฟอร์นิเจอร์ทั้ง 4 ประเภท ได้แก่ หนัง บุผ้า หวาย และไม้ เพื่อชะลอความเสื่อมให้ดูใหม่ตลอดเวลาง่ายๆ ได้เองที่บ้าน ",
  "keywords": "วิธีดูแลเฟอร์นิเจอร์,ชะลอความเสื่อมเฟอร์นิเจอร์, แอนโตนิโอ ดิมายโย่ว์ (Antonio Di Maio),เลธเธอร์ โซลูท (Leather Solute), เฟอร์นิเจอร์หนังแท้,เฟอร์นิเจอร์แบบบุผ้า,เฟอร์นิเจอร์ประเภทหวาย,เฟอร์นิเจอร์ไม้,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "women",
  "content": "สภาพอากาศร้อนในบ้านเราก็รู้ๆ กันอยู่ว่าร้อนแรงแค่ไหน นอกจากจะทำร้ายผิวสวยๆ ของเราแล้วยังทำร้ายเฟอร์นิเจอร์ที่ตกแต่งอยู่ภายในบ้านและนอกบ้านอีก ซึ่งเป็นสาเหตุของการเสื่อมสภาพลงได้เร็วกว่าเดิม ดังนั้น แอนโตนิโอ ดิมายโย่ว์ (Antonio Di Maio) ผู้เชี่ยวชาญด้านการทำสปาดูแลเครื่องหนังและเฟอร์นิเจอร์จาก “เลธเธอร์ โซลูท” (Leather Solute) จึงแนะนำเคล็ดลับการดูแลเฟอร์นิเจอร์เพื่อชะลอการเสื่อมสภาพและกลับมาสวยเหมือนใหม่ได้อีกครั้งโดยแบ่งประเภทของเฟอร์นิเจอร์ออกเป็น 4 ประเภทมาฝากกัน 1. เฟอร์นิเจอร์หนังแท้ ต้องดูแลเอาใจใส่มากพอสมควร ไม่ควรตั้งไว้ในบริเวณที่แสงแดดส่องถึง เพราะความร้อนจากแดดจะทำให้หนังเสื่อมสภาพ และควรบำรุงรักษาด้วยการเคลือบน้ำยาป้องกัน เพื่อไม่ให้เกิดรอยแห้งและแตกลายของหนัง 2. เฟอร์นิเจอร์แบบบุผ้า ปัญหาที่พบได้บ่อย คือความสกปรกที่เกิดจากการสะสมของฝุ่นละออง ส่งผลให้เฟอร์นิเจอร์เสื่อมสภาพ และสีจางลง ดังนั้นจึงควรทำสะอาดด้วยการดูดฝุ่นเป็นประจำ รวมถึงเคลือบน้ำยาที่มีคุณสมบัติในการป้องกันของเหลว เพื่อเลี่ยงปัญหาสิ่งสกปรกฝังติดอยู่ในเฟอร์นิเจอร์ 3. เฟอร์นิเจอร์ประเภทหวาย ซึ่งหวายก่อนถูกนำมาทำเป็นเฟอร์นิเจอร์มักผ่านการทาสารเคลือบเงาเพื่อความสวยงามมาก่อนแล้ว จึงทนต่อแสงแดดได้ดี โดยวิธีทำความสะอาดเพียงแค่หมั่นปัดฝุ่นออก หรือเช็ดด้วยผ้าสะอาดเป็นประจำ รวมถึงการลงน้ำยาเคลือบเงาบ้างเป็นครั้งคราว เพื่อให้สีของเฟอร์นิเจอร์สวยเหมือนใหม่อยู่ตลอดเวลา 4. เฟอร์นิเจอร์ไม้ มีคุณสมบัติในการดูดซับความชื้นได้ดีกว่าเฟอร์นิเจอร์ชนิดอื่น ดังนั้นแสงแดดจึงไม่เป็นผลเสียต่อเฟอร์นิเจอร์ชนิดนี้ แต่กลับเป็นประโยชน์ในการทาสีใหม่ รวมถึงเคลือบน้ำยารักษาเนื้อไม้และสี เพราะไม่อย่างนั้นความร้อนจากแสงแดดอาจทำให้สีของเฟอร์นิเจอร์เสื่อมสภาพลงได้ การดูแลเฟอร์นิเจอร์เบื้องต้นนี้เราสามารถทำได้เองที่บ้าน แต่หากต้องการดูแลและซ่อมแซมในระยะยาว เพื่อชะลอการเสื่อมสภาพและเนรมิตให้กลับมาสวยเหมือนใหม่ การให้ผู้เชี่ยวชาญช่วยดูแลนั้นจึงเป็นวิธีที่ดีที่สุด สนใจติดต่อสอบถามได้ที่ “เลธเธอร์ โซลูท” (Leather Solute) ศูนย์การค้าเอ็มควอเทียร์ ตึก C ชั้น B, ศูนย์การค้าเกษร ชั้น L และศูนย์การค้าสยามพารากอน ชั้น B1",
  "url": "https://www.dailynews.co.th/women/571673",
  "date": "2017-06-03T22:05:29.845Z"
}