{
  "id": 572296,
  "title": "ชวนเนรมิตคิ้วเข้ากับรูปหน้า พาสาวๆสวยเป๊ะปังดังใจ! | เดลินิวส์",
  "description": "สาวๆ กำลังมีปัญหาเรื่องคิ้วไม่ได้รูปทรงกันอยู่หรือเปล่า “เดลินิวส์ออนไลน” มีเคล็ดลับการเลือกทรงคิ้วให้เข้ากับรูปหน้าพร้อมวิธีดูแลขนคิ้วให้แข็งแรงไม่หลุดร่วงง่ายมาฝากกัน ",
  "keywords": "ชวนเนรมิตคิ้วเข้ากับรูปหน้า,เลือกทรงคิ้วให้เข้ากับหน้า,ป้อม-วินิจ บุญชัยศรี, หิรัญ ตันมิตร, POM VINIJ STUDIO (ป้อม วินิจ สตูดิโอ),เทรนด์คิ้ว,อีฟแอนด์บอย (EVEANDBOY),เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "women",
  "content": "หนุ่มสาวคนไหนกำลังมีปัญหาเรื่องคิ้วไม่ได้รูปทรงกันอยู่หรือเปล่า?? วันนี้ “เดลินิวส์ออนไลน” มีเคล็ดลับการเลือกทรงคิ้วให้เข้ากับรูปหน้ามาฝากกัน โดย หิรัญ ตันมิตร ผู้บริหารอีฟแอนด์บอย (EVEANDBOY) เชิญ “ป้อม-วินิจ บุญชัยศรี”เมคอัพอาร์ติสท์มาเปิด POM VINIJ STUDIO (ป้อม วินิจ สตูดิโอ) สตูดิโอจัดตกแต่งคิ้ว พร้อมแนะนำสาวๆ ว่าคิ้วสามารถเปลี่ยนโลกของผู้หญิงได้ และบ่งบอกถึงอารมณ์บนใบหน้าของผู้หญิง ไม่ว่าจะมีความสุข เศร้า หรืออารมณ์ดี คนคนเดียวกันหากเปลี่ยนทรงคิ้ว อารมณ์บนใบหน้าก็จะเปลี่ยน เพราะคิ้วมีอิทธิพลต่อผู้หญิงมาก   ดังนั้นการเขียนคิ้วให้สวยได้รูปเป็นสิ่งสำคัญในการแต่งหน้า แต่ก็ควรคำนึงเรื่องการดีไซน์ทรงคิ้วให้รับกับ โครงหน้า เส้นดวงตา และบุคลิก อาทิ “รูปหน้ากลม” ต้องแต่งคิ้วให้โค้ง โก่งขึ้นเล็กน้อย หางคิ้วเชิดนิดนึง เพื่อให้ดวงตากลมโต   ส่วน “รูปหน้าเหลี่ยม” มักจะแลดูโครงการแข็ง ทำให้ควรแต่งคิ้วแบบโค้งนิดๆ เกือบเป็นเส้นตรง และยกคิ้วตรงมุมกึ่งกลางตา จะทำให้รูปหน้าที่เหลี่ยมดูยาวขึ้นได้ และ “รูปหน้าไข่” สามารถดีไซน์คิ้วได้ทุกรูปแบบ แต่ก็ต้องพิจารณาองค์ประกอบของใบหูและโหนกแก้มด้วย อาทิ คนที่มีโหนกแก้มสูง ไม่ควรเขียนคิ้วตกหรือสั้น แต่ต้องเขียนให้หางคิ้วยาวกว่าปกติเป็นต้น   ส่วน “เทรนด์คิ้ว” ในขณะนี้จะเน้นการแต่งคิ้วที่ดูคมชัด โดยไม่กันขนคิ้วจนบางเกินไป และกรอบคิ้วจะมีความฟุ้งๆ เพื่อดูเป็นธรรมชาติ สำหรับวิธีการดูแลรักษาคิ้ว ทำได้ง่ายๆ เพียงทำความสะอาดคิ้วให้สะอาดหมดจด เพื่อไม่ให้คราบเครื่องสำอางตกค้างอยู่ในรูขุมขน ร่วมถึง การแว็กซ์ขนคิ้วเพื่อจัดแต่งทรงคิ้วก็ถือเป็นวิธีการทำความสะอาดผิวหนังบริเวณรอบคิ้วไปในตัวด้วย เพราะการแว็กซ์ขนคิ้วต้องอาศัยความร้อนที่พอเหมาะ ช่วยกระตุ้นการไหลเวียนโลหิตบริเวณดวงตาได้ และยังสามารถช่วยให้ขนคิ้วที่ขึ้นมาใหม่อ่อนนุ่มขึ้นได้ นอกจากนี้การใช้ผลิตภัณฑ์บำรุงขนคิ้วก็เป็นสิ่งสำคัญ ในการรักษาขนคิ้วให้แข็งแรง ไม่หลุดร่วงง่าย   ใครอยากจะมีคิ้วสวยเป๊ะ ก็สามารถมามารับคำปรึกษา พร้อมดีไซน์คิ้วในแบบตัวคุณได้ โดยดูรายละเอียดได้ที่ Facebook Fanpage: EVEANDBOY Instragram: EVEANDBOY Line@ : @eveandboy",
  "url": "https://www.dailynews.co.th/women/572296",
  "date": "2017-06-03T22:10:53.842Z"
}