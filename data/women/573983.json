{
  "id": 573983,
  "title": "แจกสูตรผิวสวยด้วยโยเกิร์ต วิธีดูแลตัวเองง่ายๆที่บ้าน! | เดลินิวส์",
  "description": "แจกสูตรบำรุงผิวสวยให้สาวๆ เพียงใช้โยเกิร์ต 6 สูตรพอกผิว ช่วยให้ผิวชุ่มชื่น กระจ่างเนียนใส นุ่มน่าสัมผัสที่ไม่ควรพลาด เพราะทำเองได้ง่ายๆ ที่บ้าน!!",
  "keywords": "สูตรผิวสวยด้วยโยเกิร์ต,วิธีดูแลผิวง่ายๆ,โยเกิร์ต,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "women",
  "content": "หากเอ่ยถึง “โยเกิร์ต” สาวๆ ชอบรับประทานเพื่อช่วยในเรื่องของดูแลลำไส้และระบบขับถ่ายกันใช่ไหมค่ะ แต่วันนี้ “เดลินิวส์ออนไลน์” จะมาแนะนำ 6 สูตรโยเกิร์ต ซึ่งเป็นอาวุธลับในการดูแลผิวกันค่ะ เพราะถ้านำมาพอกบำรุงผิวแล้วจะช่วยให้ผิวชุ่มชื่น กระจ่างใสเนียนนุ่ม น่าสัมผัสอีกด้วยแหล่ะ มาเริ่มกันดีกว่าค่ะ สูตร 1 โยเกิร์ตเพียวๆ สูตรนี้ง่ายสุด เพราะเหมาะสำหรับทุกสภาพผิว เพียงทาบางๆ ที่ผิวทิ้งไว้ประมาณ 15 นาที แล้วล้างออก จะสังเกตเห็นว่าผิวดูกระจ่างใสเนียนนุ่มเป็นธรรมชาติมากๆ ค่ะ สูตร 2 โยเกิร์ต+มะนาว สำหรับใครที่มีปัญหาสิว และริ้วรอยจากสิว ต้องใช้สูตรนี้เลยค่ะ เพราะโยเกิร์ตและมะนาวต่างมีคุณสมบัติช่วยลดเลือนริ้วรอยด่างดำ ฆ่าเชื้อโรคและแบคทีเรียบนผิว จึงสามารถรักษาสิวให้ลดลงได้ สูตร 3โยเกิร์ต+แตงกวา สูตรนี้ช่วยผลัดเซลล์ผิวที่ตายแล้วให้หลุดออกไปค่ะ อย่าลืมบดแตงกวาให้ละเอียดด้วยนะ สูตร 4 โยเกิร์ต+น้ำมันมะกอก สำหรับใครที่กังวลเรื่องริ้วรอยบนใบหน้า รวมไปถึงปัญหาผิวหย่อนคล้อยและมีรอยตีนกา แนะนำสูตรนี้เลยค่ะ สูตร 5 โยเกิร์ต+ขมิ้น+น้ำผึ้ง ใครที่ชอบไปทะเลหรือต้องออกไปลุยแดดบ่อยๆ สูตรนี้จะช่วยลดรอยไหม้จากแสงแดด และบำรุงผิวให้กระจ่างใสขึ้นได้ค่ะ สูตร 6 โยเกิร์ต+กล้วยหอม+น้ำผึ้ง สูตรนี้ช่วยให้ผิวกระชับ เต่งตึง และหากทำเป็นประจำความหย่อนคล้อยจะค่อยๆ หายไปค่ะ ขอขอบคุณข้อมูลจาก Mistine ",
  "url": "https://www.dailynews.co.th/women/573983",
  "date": "2017-06-03T22:27:35.487Z"
}