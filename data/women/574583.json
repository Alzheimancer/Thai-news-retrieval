{
  "id": 574583,
  "title": "แนะสาวๆแต่งตัวให้สนุก ช่วยเผยความสดใสชวนมอง | เดลินิวส์",
  "description": "“เดลินิวส์ออนไลน์” แนะนำเคล็ดลับการแต่งตัวให้สนุก แถมช่วยเผยไลฟ์สไตล์ให้ลุคสาวๆ ดูสดใสชวนมองอีกด้วย",
  "keywords": "แนะสาวๆแต่งตัวให้สนุก,เผยความสดใสชวนมอง, บลิงค์ บลิงค์ ซิสเตอร์(BlingBlingSister), พลอย-ชิดจันทร์ ห่ง,เทรนด์กระเป๋า,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "women",
  "content": "การแต่งตัวเป็นแฟชั่นที่ต้องมิกซ์แอนด์แมทช์ทั้งเสื้อผ้า กระเป๋า รองเท้า และเครื่องประดับต่างๆ ให้เข้ากัน จึงถือเป็นความสนุกสนานอย่างหนึ่งของสาวๆ ที่ได้แต่งตัวสะท้อนไลฟ์สไตล์ของตัวเอง แต่บางคนก็กังวลว่าจะแป๊กมากกว่าน่าชวนมอง “เดลินิวส์ออนไลน์” ขอแนะนำเคล็ดลับการแต่งตัวให้สนุกเผยไลฟ์สไตล์ที่สดใสชวนมองมาฝากกัน แบรนด์กระเป๋าหนังเกาะฮ่องกง “บลิงค์ บลิงค์ ซิสเตอร์” (BlingBlingSister)โดย พลอย-ชิดจันทร์ ห่ง ผู้นำเข้าและผู้อำนวยการฝ่ายสร้างสรรค์ ที่ร่วมนำเสนอกระเป๋าหนังดีไซน์เก๋ให้คนไทยได้สัมผัส เผยไลฟ์สไตล์สดใสชวนมองว่ายุคนี้คนหันมาสนุกกับการแต่งตัวกันมากขึ้น โดยเฉพาะเหล่าแฟชั่นนิสต้าที่มักจะหาไอเท็มแปลกใหม่มามิกซ์แอนด์แมทช์ให้เข้ากับลุคเก๋ๆ กันอยู่เป็นประจำ การแต่งตัวให้ดูสนุกสดใสนั้น แอคเซสเซอรี่หรือไอเท็มที่มีดีไซน์แปลกตาก็เป็นสิ่งสำคัญที่สามารถสร้างความน่าสนใจให้กับผู้สวมใส่ได้ ซึ่งไอเท็มที่คนส่วนใหญ่มักจะให้ความสนใจเวลาแต่งตัวก็คือ “กระเป๋า” และถ้าหากกระเป๋าที่เลือกมาใช้มีดีไซน์ที่สนุกแล้ว เสื้อผ้าที่ใส่ก็ควรจะเป็นชุดเรียบๆ ไม่ควรแย่งซีนกับกระเป๋า เช่น หากเป็นลุคสำหรับวันสบายๆ ก็อาจจะหยิบเสื้อยืดหรือเชิ้ตขาวใส่กับกางเกงขาสั้น เพิ่มความเก๋ด้วยกะเป๋าคาแรคเตอร์ตัวการ์ตูนก็จะทำให้คุณน่าสนใจขึ้น หรือถ้าหากเป็นดินเนอร์มื้อเย็น ก็เปลี่ยนจากเชิ้ตกับกางเกงขาสั้น เป็นชุดเดรสสีน้ำตาลนู้ดเรียบๆ สักตัว ใส่กับเครื่องประดับชิ้นเล็กๆ เท่านี้คุณก็จะมีความเรียบโก้ที่แฝงความน่ารักเอาไว้ในขณะเดียวกัน เพราะด้วยดีไซน์ของกระเป๋าคาแรคเตอร์ตัวการ์ตูนนั้นจะทำให้คุณเป็นคนที่ดูเฟรนด์ลี่ขึ้น",
  "url": "https://www.dailynews.co.th/women/574583",
  "date": "2017-06-03T18:28:17.093Z"
}