{
  "id": 576323,
  "title": "กระโดดเชือก 30นาทีดีต่อใจ ทำง่าย-ประหยัด-ลดอ้วน | เดลินิวส์",
  "description": "กระโดดเชือกเป็นกีฬาที่ตอบโจทย์วัยมีพลังอย่างหนุ่มๆ สาวๆ ที่ต้องการออกกำลังกายง่ายๆ ประหยัด ใช้พื้นที่น้อย ทำได้ไม่ยาก แถมท้าทายไม่น่าเบื่อ ที่สำคัญช่วยลดอ้วน บำรุงหัวใจให้แข็งแรงอีกด้วย\r\n",
  "keywords": "กระโดดเชือก 30นาทีดีต่อใจ,กระโดดเชือกลดอ้วน,กีฬากระโดดเชือก,มูลนิธิหัวใจแห่งประเทศไทยในพระบรมราชูปถัมภ์,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "women",
  "content": "หนุ่มๆ สาวๆ วัยมีพลังที่กำลังมองหาการออกกำลังกายที่ง่าย สะดวก ประหยัด “เดลินิวส์ออนไลน์” ขอแนะนำ “การกระโดดเชือก” ที่ช่วยลดความอ้วน ลดความเสี่ยงโรคหัวใจ โรคเบาหวาน และอีกหลายโรค ขณะเดียวกันยังช่วยเสริมสร้างความแข็งแรงของกล้ามเนื้อขาและแขน เมื่อกล้ามเนื้อขาแข็งแรงจะช่วยรับน้ำหนักร่างกาย ทำให้กระดูกและข้อไม่เสื่อมก่อนวัยอันควร ช่วยการทรงตัว และการประสานงานของมือและเท้า แถมเซลล์กล้ามเนื้อยังช่วยเผาผลาญไขมันได้ดีอีกด้วย ส่วน “ดีต่อใจ” เนื่องจากการกระโดดเชือกเป็นการออกกำลังแบบแอโรบิก คือเพิ่มอัตราการเต้นของหัวใจ (heart rate) ได้ การกระโดดเชือกเพื่อให้อัตราการเต้นของหัวใจเพิ่ม 30% ขึ้นไป โดยกระโดดต่อเนื่องนาน 30 นาที เป็นประจำทุกวัน จะช่วยให้หัวใจแข็งแรงขึ้น ลดความเสี่ยงโรคต่างๆ ได้ ขอขอบคุณข้อมูลจาก มูลนิธิหัวใจแห่งประเทศไทยในพระบรมราชูปถัมภ์ ",
  "url": "https://www.dailynews.co.th/women/576323",
  "date": "2017-06-03T18:41:18.020Z"
}