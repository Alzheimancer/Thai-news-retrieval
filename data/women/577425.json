{
  "id": 577425,
  "title": "อัพเดทกระเป๋า-เสื้อผ้าแบบรัวๆ ไม่ต้องกลัวตกเทรนด์!! | เดลินิวส์",
  "description": "สัปดาห์นี้ “เดลินิวส์ออนไลน์” ขอแนะนำ “กระเป๋า-เสื้อผ้า” ใหม่ๆ เพื่อเป็นแรงบันดาลใจในการเลือกมิกซ์แอนด์แมทช์สไตล์การแต่งตัวที่ชื่นชอบให้สนุกสนานกันมากขึ้นกว่าเดิม...",
  "keywords": "อัพเดทกระเป๋า-เสื้อผ้าแบบรัวๆ,กระเป๋าใหม่,โค้ช (Coach),เสื้อผ้าใหม่,PELLEVAH,Tropical Wonder,สปอร์ตแม็กซ์ (Sportmax),สจ๊วต วีเวอร์ส (Stuart Vevers),สปอร์ตแม็กซ์ (Sportmax),เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "women",
  "content": "ได้เวลาเปลี่ยนซีซั่นกันอีกแล้ว หนุ่มๆ สาวๆ แฟชั่นนิสต้าเตรียมอัพเดทแฟชั่นเสื้อผ้า หน้า ผม รองเท้า กระเป๋า และแอสเซสเซอรี่ใหม่ๆ กันหรือยังเอ่ย? ถ้ายังวันนี้ “เดลินิวส์ออนไลน์” ขอแนะนำกระเป๋า-เสื้อผ้าใหม่ๆ เพื่อเป็นแรงบันดาลใจในการเลือกมิกซ์แอนด์แมทช์สไตล์การแต่งตัวกันให้สนุกสนานกันมากขึ้นกว่าเดิมนะค่ะ ไปเริ่มจาก โค้ช (Coach) ได้เปิดตัวกระเป๋ารูปทรงใหม่เป็นครั้งแรก “กระเป๋าสไตล์โฮโบ” ทำจากหนังโกลฟแทน ที่มีชื่อรุ่นว่า “เดอะ แบนดิท” (The Bandit) ที่ได้รับแรงบันดาลใจมาจากลานจอดรถของโมเทลที่เต็มไปด้วยรถแบบวินเทจ หิมะ นอกจากนี้ตัวมาสคอตของแบรนด์โค้ช อย่างตัวเร็กซี่ (Rexy the Coach Dinosaur) ได้ปรากฎตัวเพื่อเพิ่มสีสันโชว์คอลเลคชั่นนี้อีกด้วย ส่วนเสื้อผ้านั้น สจ๊วต วีเวอร์ส (Stuart Vevers) ได้นำเสนอวิสัยทัศน์การมองโลกในแง่ดีแบบอเมริกัน และแนวคิดเท่ๆ ของชายฝั่งตะวันตก ผสมผสานกับความเป็นปัจเจกนิยมของมหานครนิวยอร์ก กราฟฟิกแบบ Nostalgic retro - โปรแกรมอวกาศ ยานอวกาศ และดาวเคราะห์ ได้ถูกจับคู่กับขนสัตว์ หนัง และแจ็คเก็ตแบบวาร์ซิตี้ เขาได้แสวงหาความลงตัวระหว่างความหยาบและความอ่อนโยนของหญิงสาว ความขี้เล่นและสเน่ห์อันไร้เดียงสาของผู้หญิงได้ถูกถ่ายทอดผ่านชุดเดรสตัดต่อผ้าลายดอกไม้ ประดับด้วยกระดุมรูปดอกไม้ การใช้เทคนิคตัดเย็บเพื่อสร้างมิติให้กับเสื้อผ้าและรองเท้าที่มีสัดส่วนอย่างชัดเจน ด้วยรายละเอียดแบบนกกางเขน ตามมาด้วย PELLEVAH เปิดตัวกระเป๋าคอลเลคชั่นใหม่ภายใต้คอนเซ็ปต์ “Tropical Wonder” ที่เต็มไปด้วยสีสันที่จัดจ้านของพืชพรรณและความงดงามตามธรรมชาติของหมู่เกาะเมืองร้อน ที่บอกเล่าเรื่องราว เริ่มตั้งแต่การไล่สีของพระอาทิตย์ในยามพระอาทิตย์ตกดิน ไปจนถึงสีสันของน้ำทะเลที่จรดกับสีขาวสะอาดของผืนทราย สีสันของความเป็นป่าเมืองร้อน ใบไม้ ดอกไม้ และผลไม้ต่างๆ จึงเป็นคอลเลคชั่นที่มีความสนุกสนานในการใช้สีสันอย่างมีสไตล์ นอกจากสีสันสดใสแล้วยังได้พัฒนาสีใหม่ คือสี Sand-Gold โดยการลงฟอยด์ทองบนพื้นกระเป๋าในบางจุด เพื่อให้เกิดความระยิบระยับ เปรียบเสมือนประกายแดดสีทองที่ส่องลงบนผืนทรายสีขาวสะอาด และสี Multi-Sunset ได้แรงบันดาลใจมาจากความงดงามของแสงอาทิตย์ในยามเย็น โดยนำเอาเทคนิคการไล่สีเลียนแบบแสงแดดยามพระอาทิตย์ตกดินมาถ่ายทอดลงบนผืนหนังได้อย่างงดงามและลงตัว เหมาะกับผู้หญิงยุคใหม่ที่ทันสมัย ฉลาดเลือก มีความเป็นตัวของตัวเอง รสนิยมสูง และชื่นชอบความหรูหรา ปิดท้ายด้วย สปอร์ตแม็กซ์ (Sportmax) ที่หยิบจับรูปทรงงานศิลปะต่างๆ ของ Arp มาดีไซน์ไว้บนเสื้อผ้าไหมและลายปักครอสติชที่ดูโดดเด่น รวมถึงการตัดชายกระโปรงให้ไม่เท่ากันเพื่ออวดเรียวขาคล้ายกับชุดของนักกีฬา และยังสอดแทรกรายละเอียดด้วยการใช้เชือกถักสีขาวบนกางเกงทรงหลวม รวมถึงการตกแต่งด้วยกระดุมคล้ายกับเม็ดลูกอมบนเสื้อ, ชุดเดรส และแอคเซสเซอรี่ต่างๆ อย่างกระเป๋าโท้ท สีม่วงเข้มและรองเท้าบู้ทเสริมส้นสีขาวดำเพื่อสร้างความแปลกใหม่ คอลเลคชั่นนี้ยังได้เพิ่มความสดใสด้วยลายจุดและพู่ปอมปอม รวมถึงการใช้โทนสีหวานและสีขนม อย่างสีบับเบิ้ลกัม, สีน้ำตาลช็อกโกแลต, สีชมพูสดและสีบลูเบอร์รี่ ที่สื่อถึงความเป็นหญิงสาว มาจับคู่กับรองเท้าบู้ทสีขาวที่ให้ลุคทอมบอย",
  "url": "https://www.dailynews.co.th/women/577425",
  "date": "2017-06-03T17:30:25.714Z"
}