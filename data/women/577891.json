{
  "id": 577891,
  "title": "ไอเทมสุดฮิตรับหน้าฝน มีไว้ไม่สะดุดในวันฝนพรำ | เดลินิวส์",
  "description": "“เดลินิวส์ออนไลน์” ชวนช้อปไอเทมหน้าฝนสุดฮิตที่มีไว้ไม่สะดุดในวันที่ฝนพรำ แถมเพิ่มความสนุกกับไลฟ์สไตล์ได้อย่างลงตัว",
  "keywords": "ไอเทมสุดฮิตรับหน้าฝน,มิสอากาธา โซห์,เครื่องสำอางกันน้ำ,แก็ดเจ็ตกันน้ำ,เสื้อกันฝน,กระเป๋ากันน้ำ,แพร์-พิมพิศา จิราธิวัฒน์,ช้อปปี้,เดลินิวส์ออนไลน์,เดลินิวส์,เดลินิวส์ออนไลน์,เดลินิวส์วันนี้,ข่าวเดลินิวส์ออนไลน์,ข่าวเดลินิวส์ล่าสุด,ข่าว,ข่าวด่วน,ข่าววันนี้,ข่าวร้อน,ข่าวบันเทิง,ข่าวเด่นวันนี้,ข่าวดารา,ข่าวล่าสุด,คลิป,คลิปด่วน,คลิปข่าว,คลิปร้อน,คลิปฮอต,ท่องเที่ยว,สกู๊ปพิเศษ,ไลฟ์สไตล์,lifestyle,ความงาม,เรื่องย่อละคร,เทคนิค,ดวง,ตรวจหวย,special scoop,dailynews,เซ็กซ์,ไอที,ทิป,ยานยนตร์,หนังสือพิมพ์,สาระน่ารู้,ข่าวล่าสุด,สุขภาพ,แต่งบ้าน,อาหาร,แฟชั่น",
  "category": "women",
  "content": "เมื่อฤดูฝนเข้ามาถึงหลายคนเริ่มเกิดความกังวลถึงการออกไปทำกิจกรรมข้างนอก เพราะนอกจากจะทำอะไรไม่ค่อยสะดวกแล้ว สาวๆ ยังต้องคอยระวังไม่ให้เครื่องสำอางหลุดลอกเป็นคราบเวลาที่โดนละอองฝน “ช้อปปี้” รวบรวมไอเทมสุดฮิตสำหรับฤดูฝนมาให้ขาช้อปได้เตรียมความพร้อมกัน มิสอากาธา โซห์ หัวหน้าฝ่ายการตลาด ช้อปปี้ ประเทศไทย กล่าวว่าเพื่อเป็นการเตรียมความสำหรับฤดูฝนนี้ ให้ทุกคนสนุกไปกับไลฟ์สไตล์ของตัวเองได้อย่างไม่สะดุดตลอดฤดูฝนนี้ ขอแนะนำไอเทมสุดฮิต ได้แก่ “เครื่องสำอางกันน้ำ” สวยสตรองแม้อากาศไม่เป็นใจ ไม่ว่าเป็นฤดูไหน สาวๆ ก็ต้องไม่หยุดสวย เช่นเดียวกับในฤดูฝน ดังนั้นเครื่องสำอางกันน้ำ เช่น ลิปสติก รองพื้น อายไลน์เนอร์ และมาสคาร่า จึงเป็นสิ่งที่ขาดไม่ได้ เพราะจะช่วยคีพลุคสาวๆ ให้ดูดีได้ตลอดทั้งวัน และช่วยป้องกันไม่ให้เมคอัพหลุดจนกลายเป็นคราบเมื่อโดนฝน ชิ้นต่อมาหมดกังวลเมื่อมี “แก็ดเจ็ตกันน้ำ” เมื่อต้องออกไปไหนมาไหนในวันฝนตก แก็ดเจ็ตที่สามารถกันน้ำได้น่าจะเป็นตัวเลือกที่น่าสนใจไม่น้อย ลองมองหากล้องหรือโทรศัพท์มือถือที่สามารถกันน้ำได้ หรืออุปกรณ์เสริมๆ ที่มีคุณสมบัติกันน้ำ อาทิ เคสโทรศัพท์แบบกันน้ำ เพื่อไม่ให้วันที่ต้องไปทำธุระหรือการไปเที่ยวในวันหยุดพักผ่อนของคุณต้องหมดสนุก อีกชิ้นที่ต้องมีคือ “เสื้อกันฝน” สีสันสดใสเพื่อช่วยปรับอารมณ์ของคุณให้แจ่มใสในวันที่อากาศไม่เป็นใจ หรือหากวันไหนที่ฝนตกปรอยๆ “หมวกปีกกว้าง” ก็เป็นอีกตัวเลือกที่น่าสนใจ ส่วน “รองเท้า” ก็ควรเลือกแบบหัวเปิดรัดส้น หรือรองเท้าที่ทำจากพลาสติกหรือโฟม นอกจากนี้ อย่าลืมพก “ร่ม” ที่แข็งแรงพอและสามารถต้านลมได้ และใส่ของทุกอย่าง “กระเป๋ากันน้ำ” เพราะว่ากระเป๋าผ้าหรือกระเป๋าหนังอาจจะเกิดริ้วรอยจากน้ำรวมถึงเกิดกลิ่นอับจากฝนด้วย ด้าน “แพร์-พิมพิศา จิราธิวัฒน์” เซเลบริตี้สาวคนเก่ง แนะนำไอเท็มที่มักจะพกติดตัวไว้เสมอเมื่อเข้าสู่ช่วงหน้าฝน ว่าช่วงหน้าฝนเป็นช่วงที่สาวๆ หลายคนรู้สึกว่า ไปไหนมาไหนลำบาก ต้องคอยระวังของที่พกติดตัวจะเปียกฝนจนเกิดความเสียหาย แต่เราก็เลี่ยงไม่ได้ที่จะต้องออกไปทำงานแม้ว่าฝนจะตก เพราะฉะนั้นต้องเตรียมพร้อมอยู่เสมอ และไม่ลืมพกไอเท็มเหล่านี้ติดตัวไว้ เพราะนอกจากจะช่วยให้เราหมดกังวลเรื่องการเดินทางไปไหนมาไหนในช่วงหน้าฝนแล้ว ยังช่วยให้เราสนุกกับไลฟ์สไตล์ของตัวเองได้เหมือนเดิมอีกด้วย “สำหรับไอเท็มที่แพร์พกติดตัวหรือเก็บไว้ในรถช่วงหน้าฝนมีอยู่หลายอย่าง แต่หลักๆ และขาดไม่ได้เลย คือเครื่องสำอาง ที่สำคัญคือต้องเป็นเครื่องสำอางที่กันน้ำได้ด้วยนะคะ เพราะคงไม่โอเคสำหรับสาวๆ แน่ๆ ที่จะต้องออกไปพบปะผู้คนแบบอายไลน์เนอร์หรือมาสคาร่าเลอะรอบดวงตาแบบนั้น นอกจากนี้แพร์มักจะใช้โทรศัพท์มือถือที่กันน้ำได้ด้วย เผื่อว่าวันไหนต้องใช้โทรศัพท์ติดต่องานหรือถ่ายรูปเก็บไว้ จะได้ไม่ต้องพะวงว่าจะโดนฝนจนเกิดความเสียหายค่ะ ของใช้อื่นๆ อย่างเช่น ร่มลายเก๋ๆ รวมไปถึงอุปกรณ์ต่างๆ ที่กันน้ำได้ อย่างเช่น กระเป๋ากันน้ำดีไซน์สวยๆ ก็เป็นสิ่งที่ขาดไม่ได้เหมือนกัน เพราะช่วยป้องกันไม่ให้ของที่พกมาโดนละอองฝน หรือเกิดความชื้นจนเกิดความเสียหายได้ค่ะ ส่วนรองเท้าแพร์ก็จะเลี่ยงรองเท้าผ้าใบ แต่จะใส่รองเท้าแตะรัดส้นหรือเลือกรองเท้าที่ทำจากวัสดุที่กันน้ำแทนค่ะ” การเตรียมพร้อมอยู่เสมอไม่ว่าวันที่ฝนตกหรือแดดออกจะทำให้คุณมีความมั่นใจ และสนุกไปกับทุกกิจกรรมได้อย่างไม่สะดุด ทั้งนี้ สำหรับใครที่กำลังมองหาไอเท็มสำหรับใช้ในฤดูฝนอยู่ สามารถเข้าไปเลือกช้อปกันได้ที่ “Shopee” แอพพลิเคชั่นช้อปปิ้งออนไลน์บนมือถือ ไม่ว่าจะเป็นเสื้อกันฝน หมวกปีกกว้าง เครื่องสำอางกันน้ำ กระเป๋ากันน้ำ และอีกมากมาย หรือสนใจดูรายละเอียดได้ที่ www.shopee.co.th ",
  "url": "https://www.dailynews.co.th/women/577891",
  "date": "2017-06-05T08:06:00.767Z"
}